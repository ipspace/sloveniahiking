---
date: '1900-01-01T00:00:00'
description: Z najvišjega vrha vzhodnih Savinjskih Alp vas v lepem vremenu poleg čudovitega
  razgleda čaka tudi nenavaden pogled na Julijske Alpe in Karavanke.
draft: true
height: 2062
image:
- M_1-7159_IMG.JPG
- KolazRazgled.jpg
name: Raduha
title: Raduha
x: 480
y: 141
---
![](/images/hikes/Raduha/M_1-7159_IMG.JPG)Če bi se Raduha, najvišja gora v vzhodnih Savinjskih Alpah, odpravila k psihiatru, bi jo le-ta nedvomno proglasil za shizofrenično -- s svoje južne in vzhodne strani nam namreč kaže prijazno, položno, sončno podobo, poraslo z gostimi gozdovi in prijetnimi visokogorskimi travniki, medtem ko nas na severu pričakajo strme, temačne, odbijajoče prepadne stene. A ravno ta dvojnost dela to goro še toliko bolj zanimivo, pa naj se odpravimo na dolgo krožno turo iz Robanovega kota, med katero si bomo ogledali vse njene obraze, ali pa če uberemo bistveno krajšo pot po njenih južnih pobočjih, med katero se lahko tu in tam zazremo v globino njenih severnih prepadov.

Kot bi lahko pričakovali, so pobočja Raduhe prepredena z markiranimi potmi, gozdnimi cestami, kolovozi in stezicami, kar nam omogoča, da vedno najdemo pot, ki ustreza našim željam in kondiciji. Nanjo se lahko odpravimo iz doline Savinje ali pa se po dobro vzdrževanih gozdnih cestah dvignemo precej visoko, skoraj do koče na Loki, in tako namesto vzpona po bukovih gozdovih uživamo v sprehodu po redkem iglastem gozdu in visokogorskih travnikih. Planinski sladokusci se lahko odločijo tudi za vzpon po zahtevni zavarovani poti s planine Grohot.

### Izleti na Raduho

**Pot**
:   **Višinska razlika**
:   **Trajanje**
:   **Zahtevnost**

[Vzpon s planine Loka](index.asp?pfx=LK)
:   530 m
:   3 ure
:   Markirana, ne preveč strma pot

[Planina Loka[--vrh Raduhe]{#content0}[--planina Arta]{#content1}](index.asp?pfx=LK)
:   630 m
:   4 ure
:   Mestoma redko markirana, ne preveč strma pot

[Vzpon iz Robanovega kota](index.asp?pfx=RK)
:   1480 m
:   8 ur
:   Zahtevna strma markirana pot

{{<figure src="/images/hikes/Raduha/KolazRazgled.jpg" caption="Razgled z vrha Raduhe">}}

Dodatne informacije:

-   [Snežna jama pod Raduho](http://www.jamarskiklub-crnigaleb.si)
