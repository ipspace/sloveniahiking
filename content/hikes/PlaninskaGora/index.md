---
date: 2021-02-22 11:39:23+00:00
delta: 410
description: 'Planinska gora je najbolj vzhoden vrh v grebenu severno od Podgore (doline
  med Planino in Bukovjem). Nanjo vodi več poti iz Planine, mi se bomo povzpeli po
  širokih kolovozih iz Spodnje Planine.

  '
difficulty: Prijeten vzpon po širokih kolovozih
difflevel: 2
duration: 2
height: 880
lead: M_20210222_002.jpg
maplink: https://mapzs.pzs.si/path/31616
name: PlaninskaGora
nearby:
- /biking/planinskagorabiking
- /hikes/oblenk
- /hikes/svlovrenc
- /biking/hrusicapolsak
- /biking/predjamahrusica
peak: 45.837401,14.233887
region: notranjska
start: 45.836412,14.255054
timing:
- Vzpon: 45 minut to cerkve, 1 ura do vrha
- Spust: 30 - 45 minut
- Skupaj: 2 uri
title: Planinska gora
video: https://www.relive.cc/view/vRO7ng7k4Kv/
---
Planinska gora je najbolj vzhoden vrh v grebenu severno od Podgore (doline med Planino in Bukovjem) in (kot že ime pove) hišna gora [Planine pri Rakeku](https://sl.wikipedia.org/wiki/Planina,_Postojna). Nanjo vodi več markiranih poti, mi se bomo povzpeli po tisti iz Spodnje Planine. Ta pot se začne pri cerkvi sv. Marjete kjer boste našli tudi majhno parkirišče.

{{<hike-details>}}

Na drugi strani glavne ceste vas že čaka lesen kažipot proti Planinski gori. Sledite širokemu kolovozu čez travnike do gozda kjer zavijete levo na makadamsko cesto. Na naslednjem razpotju vas kažipot pošlje desno na strmo peščeno vlako. Držite se levih vlak dokler ne pridete do stičišča s potjo iz Lepene, od koder je le nekaj minut do cerkve sv. Marije na Planinski gori.

{{<gallery>}}
{{<figure src="M_20210222_001.jpg">}}
{{<figure src="M_20210222_003.jpg">}}
{{</gallery>}}

Izlet lahko zaključite pri cerkvi, lahko se odpravite proti Composteli (do Santiaga vas čaka samo še 2680 km hoje), sledite markacijam proti Grmadi (razgledišču nad Planinskim poljem) ali pa se po strmem travniku povzpnete proti lovski koči. Če se boste odločili za zadnjo možnost uberite širšo pešpot ki se z makadamske ceste na ovinku odcepi levo v hrib.

{{<gallery>}}
{{<figure src="M_20210222_004.jpg">}}
{{<figure src="M_20210222_005.jpg">}}
{{</gallery>}}

Vrnitev na Planino lahko popestrite s krožno potjo čez Lepeno. Ko boste prišli do asfaltne ceste v Lepeni zavijte levo, nato pa poiščite makadam ki vas bo pripeljal nad izhodišče.
