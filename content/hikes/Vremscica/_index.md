---
date: 2002-09-08 00:00:00+00:00
description: Vremščica je zelo položna in prijazna gora in kot taka primerna predvsem
  za tiste, ki hodijo v naravo iskat tišino, prijetne sprehode in lepe razglede.
height: 1027
icon: peak
image:
- M_2-2267_IMG.JPG
- Vremscica_Razgled.jpg
maplink: https://mapzs.pzs.si/poi/1227
name: Vremscica
nearby:
- /hikes/nanos
- /hikes/suhivrh
- /hikes/kokos
- /hikes/svmiklavz_vipava
- /hikes/svetatrojica
peak: 45.688293,14.061574
region: primorska
title: Vremščica
---
{{<figure src="M_2-2267_IMG.JPG">}}

Vremščica je greben, ki se med Postojnskim poljem in dolino Reke razteza od Divače do Pivke. Njen najvišji vrh (Velika Vremščica, Vrbanov vrh ali Gora sv. Urbana) je eden zadnjih tisočakov na Slovenski planinski transverzali proti morju. Če se tja odpravite po zahodnem ali vzhodnem grebenu, boste našli položno in prijazno goro, z juga pa vas bodo pričakali strmi kraški travniki.

Na Vremščico se največkrat odpravijo tisti, ki hodijo v naravo iskat tišino (na srečo daleč naokoli ni planinskih koč), prijetne sprehode in lepe razglede, ki segajo od Nanosa na severu do Slavnika in Snežnika na jugu. Še posebej pa bodo v izletu na Vremščico uživali ljubitelji rož, saj jih je v izobilju -- maja boste na njej zagotovo našli narcise, potonike in perunike.

{{<figure src="Vremscica_Razgled.jpg" caption-position="bottom">}}

## Vzponi na Vremščico

{{<multipath-hike-list>}}

### Dodatne informacije

-   Izredno lep in poetičen opis Vremščice boste našli v knjigi Željka Kozinca \"Lep dan kliče 2\".
-   Vremščico opisujeta tudi Urška in Andrej Stritar v knjigi \"Z otroki v gore\".
