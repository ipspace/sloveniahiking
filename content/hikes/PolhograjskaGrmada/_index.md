---
date: 2003-05-04 00:00:00+00:00
description: Polhograjska Grmada je eden od najvišjih vrhov v Polhograjskem hribovju.
  Po sorazmerno položnih dostopih do Grmade se srečamo z zelo strmim in skalnatim
  vrhom, ki kljub nizki nadmorski višini (manj kot 900 metrov) daje vtis prave visokogorske
  pokrajine.
height: 898
lead: M_0-5040_IMG.JPG
maplink: https://mapzs.projekti.si/poi/196
name: PolhograjskaGrmada
nearby:
- /hikes/tosc
- /hikes/svozbolt
- /hikes/korena
- /hikes/svandrej_zminec
peak: 46.083811,14.332903
region: notranjska
title: Polhograjska Grmada
x: 449
y: 105
---
{{<figure src="M_0-5040_IMG.JPG">}}

Polhograjska Grmada (898 m) je eden od najvišjih vrhov v Polhograjskem hribovju. Po sorazmerno položnih dostopih do Grmade se srečamo z zelo strmim in skalnatim vrhom, ki kljub nizki nadmorski višini daje vtis prave visokogorske pokrajine. Tudi rastline so prilagojene visokogorskim razmeram -- na Grmadi boste našli nekatere rože, ki jih najdete le na višjih vrhovih v predgorju slovenskih Alp (Blegoš, Porezen) ali v Alpah.

Kot se za tako zanimiv vrh spodobi, vodi na Grmado več markiranih poti -- nanjo se lahko povzpnemo iz Polhovega Gradca po treh različnih poteh (iz Pristave čez Ravnek, po Mačkovem grabnu ali skozi Setnico), iz Dvora in Belice pri Polhovem Gradcu, iz doline Ločnice ali pa se na Grmado podamo s Topola (sv. Katarine) nad Medvodami.

Razgled z vrha Grmade
---------------------

Razgled z Grmade je eden najlepših razgledov, ki jih lahko doživite v Polhograjskem hribovju. Z vrha si boste lahko ogledali celotno Ljubljansko kotlino s Krimom v ozadju, [Ulovko](../ulovka), [Koreno](../korena) in [Kožljek](../kozljek) pred njo, [Polhograjsko goro](../polhograjskagora) pod vami, [Tošč](../tosc) na severu, Blegoš in Porezen za Toščem ter Julijske Alpe in Karavanke v ozadju. S klopce pod Grmado, ki gleda proti vzhodu, pa boste v daljavi zagledali cerkev sv. Katarine na Topolu. 

{{<figure src="razgled_jug.jpg" caption="Pogled proti jugu: Krim, Ulovka, Korena, Kožljek in Polhograjska gora" caption-position="bottom">}}

{{<figure src="razgled_tosc.jpg" caption="Greben Tošča" caption-position="bottom">}}

{{<figure src="razgled_vzhod.jpg" caption="Pogled proti vzhodu: vrhovi Polhograjskega hribovja, v ozadju Kamniške Alpe" caption-position="bottom">}}

Težko je izbrati, katera izmed poti iz Polhovega Gradca je bolj zanimiva -- poti iz doline Božne (skozi Setnice in po Mačkovem grabnu) in iz Belice tečejo večinoma po gozdu, medtem ko pot čez Ravnek prečka nekaj zelo razglednih travnikov. Katerakoli pot iz Polhovega Gradca vam nudi možnost krožne poti, tako se lahko na primer na Grmado povzpnete čez Ravnek, vrnete pa se skozi Setnico.

## Izberi pot

{{<multipath-hike-list>}}
