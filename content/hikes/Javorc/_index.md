---
date: '1900-01-01T00:00:00'
description: Javorč je vrh v pogorju Žirovskega vrha, približno enako oddaljen od
  Žirov in Gorenje vasi v Poljanski dolini, od koder boste imeli čudovit razgled na
  Škofjeloško hribovje in slovenske Alpe.
height: 901
image:
- razgled_sever.jpg
name: Javorc
title: Javorč
lead: M_4-4461_IMG.JPG
x: 433
y: 103
---
{{<figure src="M_4-4461_IMG.JPG">}}

Javorč je vrh v pogorju Žirovskega vrha, približno enako oddaljen od Žirov in Gorenje vasi v Poljanski dolini. Tik pod vrhom se odpre čudovit razgled na Julijske Alpe, Škofjeloško hribovje in Kamniške Alpe, na vrhu pa je lovska koča, kjer se boste lahko skoraj vsak konec tedna po vzponu odžejali in okrepčali.  Javorč je priljubljena izletniška točka Žirovcev (podobno kot Šmarna gora za Ljubljančane) -- nekateri kar tekmujejo, kdo se bo v enem letu večkrat povzpel nanj.

{{<figure src="razgled_sever.jpg" caption="Pogled proti severu">}}

Iz Gorenje vasi je na Javorč speljana markirana pot, iz Žirov pa vodi nanj vrsta neoznačenih poti. Zanimivo je, da je kljub markirani poti iz Gorenje vasi ta vrh bolj priljubljen med Žirovci -- pot iz Žirov je pozimi zgažena že med sneženjem, pot iz Gorenje vasi pa očitno ni tako pogosto obiskana. Pozimi bo zato bolje oditi na Javorč iz Žirov, poleti pa bo bolj prijeten vzpon iz Gorenje vasi, saj vodi pot po senčnih bregovih ob prijaznem potoku Dršak.

## Vzponi na Javorč

{{<multipath-hike-list>}}
