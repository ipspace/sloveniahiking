---
date: 2021-02-23 18:30:35+00:00
delta: 560
description: Izlet po sončnih Nanoških travnikih med Abramom (500 let staro kmetijo
  visoko nad Vipavsko dolino) in Plešo (najbolj izrazitim vrhom Nanosa) je najlepši
  v maju in juniju ko zacvetijo perunike.
difficulty: Prijeten sprehod z občasnim strmim vložkom
difflevel: 3
duration: 4.5
gpx:
  center:
    lat: 45.796154
    lon: 14.0361825
  file: AbramPlesa.gpx
  modified: 1619849785
  zoom: 13
height: 1262
lead: M_20210223_101205.jpg
maplink: https://mapzs.projekti.si/path/30815
multilead: M_20210223_101205.jpg
multipath: true
name: Nanos/Abram
nearby:
- /hikes/svmiklavz_vipava
- /biking/nanosekokoca
- /biking/vrhpoljeabram
- /hikes/gradiskatura
- /hikes/suhivrh
peak: 45.772613,14.053047
region: vipava
start: 45.819912,14.019444
timing:
- 'Abram - Pleša: 2 uri'
- 'Vrnitev: 2 uri'
- 'Skupaj: 4.5 ur'
title: Od Abrama do Pleše
video: https://www.relive.cc/view/vLqeGkzojdO/
---
Izlet po sončnih Nanoških travnikih med [Abramom](https://www.abram-si.com/ANG/page.html) (500 let staro kmetijo visoko nad Vipavsko dolino) in [Plešo](../) (najbolj izrazitim vrhom Nanosa) je najlepši v maju in juniju ko zacvetijo perunike, pa tudi pozimi ne boste razočarani. Izogibajte se le poletne vročine.

{{<hike-details>}}

### Na kratko

* Parkirajte na velikem parkirišču pri Abramu. Sledite kažipotom proti Vojkovi koči in markacijam po asfaltu (kasneje makadam).
* Po krajšem sprehodu skozi gozd (če boste dovolj zgodnji boste uživali v sončnih žarkih ki predirajo meglice) zavije markirana pot na dobro uhojeno pešpot ki prečka nekaj travnikov, tu in tam zavije v gozd, in se izteče na naslednji makadam.

{{<gallery>}}
{{<figure src="M_20210223_085309.jpg">}}
{{<figure src="M_20210223_090427.jpg">}}
{{<figure src="M_20210223_091500.jpg">}}
{{</gallery>}}

* Spustite se po makadamu do naslednjega odcepa kjer zavijete v levo na strm kamnit kolovoz. Ta pripelje na naslednji travnik, prečka gozd, in se združi s kolovozom ki prihaja z leve. Po tem kolovozu se spustite do makadama ki ga že vidite pod seboj.

{{<gallery>}}
{{<figure src="M_20210223_095516.jpg">}}
{{<figure src="M_20210223_101205.jpg">}}
{{</gallery>}}

* Markirana pot ubere bližnjico skozi gozd (če vam je ljubša hoja po cesti zavijte levo), in se priključi cesti nekaj minut pred Vojkovo kočo, kjer vas bo pričakala prijetna senca in pogled na... nič posebnega.
* Za fantastičen razgled na Vipavsko dolino se boste morali sprehoditi do roba Nanosa.

Vrnite se lahko po južnih sončnih pobočjih Grmade:

* Sledite makadamu proti zahodu dokler ne doseže prvih travnikov.
* Zapustite makadam in zavijte v levo na eno od stezic, uživajte v razgledu na dolino, nato pa poiščite kamnit kolovoz po južnih pobočjih Grmade.
* Temu kolovozu sledite do makadamske ceste ki jo zdaj že zelo dobro poznate in na njej zavijte desno. Po kratkem vzponu boste dosegli točko kjer jo prečka markirana pot. Od tam sledite kažipotom proti Abramu do katerega imate še približno uro in pol hoje.

{{<gallery>}}
{{<figure src="M_20210223_111955.jpg">}}
{{<figure src="M_20210223_112115.jpg">}}
{{<figure src="M_20210223_114438.jpg">}}
{{</gallery>}}
