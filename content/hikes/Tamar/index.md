---
date: 2006-02-05 00:00:00+00:00
delta: 150
description: V Tamar, ledeniško dolino pod Poncami, se je lepo odpraviti v vseh letnih
  časih, najlepše pa je morda pozimi, ko se Planica in Tamar spremenita v pravo zimsko
  pravljico.
dirty: true
duration: 2
height: 1106
image:
- M_010051.JPG
lead: M_010051.JPG
maplink: https://mapzs.pzs.si/poi/1145
name: Tamar
nearby:
- /hikes/loskakoritnica
- /hikes/stenar
- /hikes/sleme
- /hikes/toscbohinj
- /hikes/jezerskistog
peak: 46.446150,13.713228
photo_author: Tina_diBatista
region: julian-alps
start: 46.476903,13.724840
title: Tamar
x: 401
y: 145
---
{{<figure src="M_010051.JPG">}} V Tamar, ledeniško dolino pod Poncami, se je lepo odpraviti v vseh letnih časih, najlepše pa je morda pozimi, ko se Planica in Tamar spremenita v pravo zimsko pravljico. Takrat se lahko do vedno odprtega Doma v Tamarju odpravite peš, s sanmi ali smučmi (tekaškimi ali turnimi).

### Osnovni podatki

**Zahtevnost**
:   Odlično označena položna pot.

**Dostop**
:   V Tamar se odpravite iz Planice.

**Dolžina**
:   Planica (skakalnice)--Dom v Tamarju: 1 ura\
    Skupaj: dobri 2 uri

**Višina**
:   1100 m

**Višinska razlika**
:   150 m

**Čas obiska**
:   Na izlet se lahko odpravite v vseh letnih časih, izogibajte se le dni okoli »slovenskega praznika v Planici«.

**Priporočam**
:   Za izlet ne potrebujete planinske opreme.

**Zemljevid**
:   Julijske Alpe, planinska karta 1 : 50.000

**Avtor fotografije**
:   Tina di Batista

### Kratek opis poti

**Opozorili:**

-   Nekaj dni po sneženju se ne odpravljajte predaleč naprej od doma zaradi nevarnosti snežnih plazov.
-   Pozimi brez ustrezne zimske opreme (cepina, derez) in znanja ne hodite na zasnežena pobočja Mojstrovk in Jalovca.

Z avtom se po asfaltni cesti iz Rateč pripeljete do skakalnic v Planici, kjer vas čaka velikansko parkirišče. Od tam se v kopnem odpravite na izlet po markirani poti, pozimi pa vas kažipoti pošljejo po cesti (za tekače na smučeh uredijo tekaško progo). Zlagoma dvigajoča se pot vas popelje skozi gozdove in čez razgledne travnike, s katerih se odpirajo pogledi na stene Ponc, Mojstrovk, Travnika in Šit.

Po približno uri zložne hoje boste prišli do Doma v Tamarju, od koder lahko izlet nadaljujete do zatrepa doline (sledite markirani poti proti Jalovcu ali Slemenovi špici). Pozimi si je lepo ogledati tudi zaledenele slapove pod pobočji Mojstrovk in Travnika, poleti pa bo zelo zanimiv [izvir Nadiže](http://www.burger.si/Slapovi/KGora/Nadiza/NadiskiSlap.htm) pod Poncami.
