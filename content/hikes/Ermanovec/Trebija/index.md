---
date: 2003-01-26 00:00:00+00:00
delta: 530
description: Vzpon iz Trebije je ena lepših poti na Ermanovec - skoraj v celoti se
  izogiba asfaltnih cest, zaradi odličnih markacij pa je primerna tudi za zimski vzpon.
difflevel: 2
duration: 2.5
height: 968
image:
- M_4-4463_IMG.JPG
- M_4-4458_IMG.JPG
- M_4-4460_IMG.JPG
- M_4-4430_IMG.JPG
- M_4-4433_IMG.JPG
- M_4-4434_IMG.JPG
- M_4-4437_IMG.JPG
- M_4-4438_IMG.JPG
- M_4-4440_IMG.JPG
- M_4-4442_IMG.JPG
- M_4-4444_IMG.JPG
- razgled_vrh_jug.jpg
- razgled_vrh_zahod.jpg
- mapgps.jpg
- Altitude.jpg
lead: M_4-4438_IMG.JPG
map: 1
maplink: https://mapzs.projekti.si/poi/1226
multilead: M_4-4438_IMG.JPG
multipath: true
name: Ermanovec/Trebija
nearby:
- /biking/trebijaermanovec
- /hikes/slajka
- /hikes/ermanovec
- /hikes/javorc
- /hikes/mrzlivrh_ziri
peak: 46.101523,14.063172
region: gorenjska
start: 46.095899,14.100439
title: Iz Trebije proti Ermanovcu
---
Vzpon iz Trebije je ena najlepših poti na [Ermanovec](../). Pot se uspe skoraj v celoti izogniti asfaltnim cestam (večina ostalih poti na Ermanovec vsaj delno teče po cestah), zaradi odličnih markacij pa je zelo primerna tudi za zimski vzpon. V zimskih razmerah je pot precej težje prehodna, zato je primeren cilj za krajši izlet nad Poljansko dolino prvi razgledni vrh na poti (nad kmetijo Kosinc). S tega vrha se odpre lep pogled na Žiri in okoliško hribovje, med potjo pa lahko občudujete pogled na Poljansko dolino, Blegoš in alpe v ozadju.

## Osnovni podatki

Zahtevnost
:   Odlično označena, občasno strma pot

Dostop
:   Pot začnemo v Trebiji, vasici v Poljanski dolini med Gorenjo vasjo in Žirmi

Dolžina
:   Trebija - Ermanovec: 1,5 ure\
    povratek: 1 ura\
    skupaj: 2,5 - 3 ure\
    v zimskem času: Trebija - vrh nad Kosincem (968m): 1,5 ure

Višina
:   1026 m

Višinska razlika
:   590 m

Čas obiska
:   Na izlet se lahko odpravimo v vseh letnih časih. Poleti se boste hitro povzpeli do koče na Ermanovcu, pozimi bo vzpon do prvega razglednega vrha na poti verjetno zadoščal.

Priporočam
:   Planinski čevlji in palice so skoraj obvezni, v zimskem času (ob snegu) tudi gamaše, saj je spodnji del poti zelo slabo zgažen.

Trebija
-------

Če se boste odločili za dostop preko Škofje Loke, sledite v Škofji Loki smerokazom za Žiri. Pot začnemo v Trebiji, majhni vasici ki leži v Poljanski dolini med Gorenjo vasjo in Žirmi. Najlažji dostop do Trebije je preko Škofje loke, Primorcem bo bližji dostop iz Logatca preko Žiri ali pa celo skozi Cerkno in Kladje.

Priporočam, da avto pustite na velikem parkirišču pred Domom pod Planino tik ob glavni cesti ter se peš odpravite nazaj proti Škofji Loki. Že čez nekaj metrov se levo odcepi cesta v Trebijo, kmalu za odcepom pa vas že čaka prvi kažipot proti Ermanovcu. Skozi Trebijo se sprehodite po asfaltni cesti do kapelice na koncu vasi, kjer zavijete levo na ozko asfaltno pot. Na tem mestu se začnejo tudi markacije.

{{<gallery>}}
{{<figure src="M_4-4458_IMG.JPG">}}
{{<figure src="M_4-4460_IMG.JPG">}}
{{</gallery>}}

Po asfaltni poti se vzpnete po krajšem klancu do kmetije, kjer vas markacije usmerijo naravnost v kozolec. Začudenje bo trajalo verjetno le nekaj sekund, tik za kozolcem vas čaka naslednja markacija, ki vas popelje ob travniku navzgor - prišli ste do prvega resnejšega vzpona.

Vzpon
-----

Pot se v začetku strmo vzpenja po bukovem gozdu ter se po približno 20 minutah vzpona združi z gozdno potjo, kjer se vzpon nekoliko ublaži. Kratek sprehod po gozdni poti nas pripelje do asfaltne ceste, kjer nas markacije usmerijo levo navzgor in že v nekaj minutah prispemo do Burnika, druge kmetije na naši poti. S ceste proti Burniku se na levo odpre prvi pogled na Javorč, desno pa na hiše v Stari Oselici z nekoliko skrito cerkvijo sv. Pavla.

{{<gallery>}}
{{<figure src="M_4-4430_IMG.JPG" caption="Prvi vzpon">}} {{<figure src="M_4-4433_IMG.JPG" caption="Stara Oselica">}}
{{<figure src="M_4-4437_IMG.JPG">}}
{{</gallery>}}

Takoj za mogočno kmetijo se začne pot vzpenjati preko travnika v hrib. Na tem mestu morate biti pozimi še posebej pozorni - če boste sledili zvoženi poti, boste zašli (kljub temu, da imate markacijo praktično pred nosom). Preden zavijete v gozd si vzamite še nekaj minut časa in uživajte v razgledu na hribovje na južni strani Poljanske doline.

Naslednji vzpon skozi gozd je nekoliko manj strm in nas kmalu pripelje do naslednjega travnika, s katerega se že vidi nova kmetija - Frjan. Pot po travniku, s katerega je odličen pogled na Blegoš, pripelje do Frjana, kjer nas čaka makadamska cesta, ki ji sledimo le nekaj ovinkov do naslednjega kozolca, kjer se odcepimo levo na ožjo gozdno pot.

{{<gallery>}}
{{<figure src="M_4-4438_IMG.JPG" caption="Frjan">}}
{{<figure src="M_4-4444_IMG.JPG" caption="Mrzli vrh">}}
{{</gallery>}}

Krajši položen vzpon po tej poti pripelje do naslednje, tokrat manjše, kmetije, pred katero se planinska pot začne spet nekoliko bolj strmo vzpenjati ob gozdnem robu proti našemu prvemu cilju, do katerega je še manj kot 20 minut hoje.

V zimskem času je pot od Trebije do Frjana praktično nezgažena (dva tedna po tem, ko je zapadel sneg, sem opazil le ene stopinje), medtem, ko je pot od Frjana naprej proti Ermanovcu dobro uhojena... moram priznati, da si tega ne znam razložiti.

Prvi razgledi
-------------

Že na travniku nad zadnjo kmetijo se odpre razgled proti jugu - najprej na Mrzli vrh, nato pa še na Žiri in okoliške hribe - v ozadju se vidi vrh sv. treh kraljev, levo od njega Goli vrh, skrajno levo Žirovski vrh. Po krajšem vzponu preko travnikov se na travnatem vrhu odpre še nekoliko lepši razgled - proti zahodu vidimo celotno cerkljansko hribovje, in alpe v ozadju, na severo-vzhodu kraljuje Blegoš, proti vzhodu se odpira pogled na vrhove nad Poljansko dolino.

Ko se boste naužili lepih razgledov, se boste v zimskem času verjetno odločili za povratek v Trebijo, poleti pa bo smiselno nadaljevati pot proti koči na Ermanovcu \... to pa je že druga zgodba.

{{<figure src="razgled_vrh_jug.jpg" caption="Razgled proti jugu: Koprivnik, Vrsnik, Žiri in Goropeke" caption-position="bottom">}}
{{<figure src="razgled_vrh_zahod.jpg" caption="Pogled proti zahodu na Cerkljansko hribovje" caption-position="bottom">}}

 
