---
date: 2002-12-01 00:00:00+00:00
delta: 440
description: Ko bo Ljubljansko kotlino spet ovijala megla, se splača ogledati megleno
  morje z vrha - na primer s sv. Jakoba nad Preddvorom.
duration: 2
height: 961
lead: M_9-3980_IMG.JPG
maplink: https://mapzs.projekti.si/poi/1295
name: svJakob_Preddvor
nearby:
- /biking/svjakob
- /hikes/baba
- /hikes/kozjivrh
- /hikes/kalskigreben
- /hikes/zvoh
peak: 46.315115,14.440824
region: kamnik-alps
start: 46.305721,14.432230
title: Sv. Jakob nad Preddvorom
video: https://www.relive.cc/view/vrqDQp74kwv/
---
{{<figure src="M_9-3980_IMG.JPG">}}

Sv. Jakob je majhna cerkvica na razglednem obronku Potoške gore nad Preddvorom. Izpred cerkvice se odpira razgled na Kranjsko polje in Julijske alpe, ki je še posebej zanimiv v jesenskih in zimskih mesecih ko je dolina zavita v meglo.

Sv. Jakob je (podobno kot [sv. Primož nad Kamnikom](../svprimoz_kamnik/)) očitno zelo priljubljena izletniška točka, saj boste tudi sredi tedna srečali veliko število obiskovalcev.

Osnovni podatki
===============

Zahtevnost
:   Odlično označena, občasno precej strma pot.

Dostop
:   Do sv. Jakoba pridemo iz Preddvora, kraja ob cesti Kranj -- Jezersko.

Dolžina
:   Preddvor -- sv. Jakob: 1h\
    povratek: 45 min\
    Skupaj: 2 uri

Višina
:   Sv. Jakob: 961 m

Višinska razlika
:   Grad Turn -- sv. Jakob: 440 m

Čas obiska
:   Odsvetujem izlet po obilnem deževju, saj bo pot precej blatna. Izlet je še posebej zanimiv takrat, ko dolino ovija megla.

Priporočam
:   Pot je občasno strma in po slabem vremenu zelo blatna. Dobra obutev in planinske palice zato ne bodo odveč.

Karta
:   Karavanke -- osrednji del (PZS) 1:50.000

Zahvala
: Izlet na sv. Jakoba mi je priporočil Marjan Bradeško.

{{<hike-details-extra>}}

{{<note warn>}}Na video posnetku je prikazan vzpon po eni od strmih bližnjic in spust po stari cesti. Obe poti si lahko ogledate na [OpenCycleMap](https://www.opencyclemap.org/?zoom=16&lat=46.31002&lon=14.44204&layers=B0000).{{</note>}}
 
Pot do Preddvora
----------------

Izlet do sv. Jakoba začnete v [Preddvoru](http://www.preddvor.si/), kraju ob cesti Kranj -- Jezersko. Gorenjsko avtocesto zapustite na izvozu Kranj vzhod, na krožišču pred Kranjem zavijete v smer Jezersko, nato pa ob vožnji skozi vasi ves čas sledite kažipotom za Jezersko, dokler vas v vasi Tupaliče kažipot ne usmeri levo preko Kokre proti Preddvoru.

Takoj za mostom preko Kokre, kjer se že začnejo prve oznake za planinsko pot na sv. Jakoba in kočo Iskra, zavijete desno v klanec proti Hribu, na koncu vasice na križišču, kjer bi lahko zavili levo proti hotelu Bor, vozite naravnost in po manj kot kilometru poti pridete do parkirišča na začetku gozdne ceste, kjer lahko pustite svoj avto.

Pot najprej teče po gozdni cesti, mimo travnikov se vzpenjate do kmetije Podakar, kjer se planinska pot odcepi in zavije v gozd.

{{<figure src="M_9-3974_IMG.JPG">}}

Vzpon do sv. Jakoba
-------------------

Odlično markirana planinska pot se ves čas bolj ali manj strmo vzpenja. Pot poteka v celoti po mešanem gozdu in je po deževju (tudi zaradi množice obiskovalcev) precej blatna. Domačini sicer poznajo množico bližnjic in obhodnih poti, če pa terena ne poznate dobro, ste obsojeni na izogibanje blatu in hoji po robu poti.

{{<figure src="M_9-3976_IMG.JPG">}}

V drugi polovici poti se začne gozd nekoliko redčiti, nad seboj že zagledate skalnato steno, vrh katere je postavljena cerkvica sv. Jakoba, na vaši levi pa se že odpirajo prvi razgledi (sicer nekoliko zastrti z drevesi).

{{<figure src="M_9-3978_IMG.JPG" caption="Prvi razgledi">}}

Tik pod vrhom se ob znamenju planinska pot razcepi v dve poti -- obe pripeljeta do istega cilja, le da je leva nekoliko bolj položna. Od te točke je do cilja le še slabih 15 minut hoje. Leva pot se kmalu še enkrat razcepi -- spet je desna izbira bolj strma kot leva -- in vas kmalu pripelje do cerkvice sv. Jakoba, od koder se vam bo odprl čudovit pogled na Kranj z okolico, Jelovico, Bled, Pokljuko in Julijske alpe v ozadju. Ob meglenih dneh je zanimiv je tudi pogled na Možjanco (levo ob pobočju Potoške gore), ki je le nekaj metrov nad meglenim morjem. Če se boste v zimskem času odpravili na pot malce kasneje, se vam splača počakati še na sončni zahod.

{{<figure src="M_9-3980_IMG.JPG" caption="sv. Jakob">}}

**Pozor:** v jesenskih dneh se megla okoli Preddvora začne rada dvigovati in zajame tudi spodnji del planinske poti, zato s povratkom v dolino ne odlašajte preveč.

V dolino se vrnete po poti, po kateri ste se vzpenjali.
