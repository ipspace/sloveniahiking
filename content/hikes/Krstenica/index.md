---
date: 2003-08-10 00:00:00+00:00
delta: 530
description: Krstenica je ena od najlepših in zaradi svoje odprte lege najbolj razglednih
  bohinjskih planin.
difflevel: 2
duration: 3
height: 1670
lead: M_5-6554_IMG.JPG
maplink: https://mapzs.pzs.si/poi/4709
name: Krstenica
nearby:
- /hikes/jezerskistog
- /hikes/vodicnivrh
- /hikes/vogar
- /hikes/toscbohinj
- /hikes/velikidraskivrh
peak: 46.325865,13.851880
region: julian-alps
start: 46.310815,13.849374
title: Krstenica
---
{{<figure src="M_5-6554_IMG.JPG">}}

Krstenica je ena od najlepših in zaradi svoje odprte lege najbolj razglednih bohinjskih planin, visoko na planoti zahodno od doline Voj. Ker leži daleč od romarskih poti na Triglav in Triglavska jezera, jo tudi sredi poletja obiščejo redki planinci, ki jim je bolj pomembno uživanje v naravnih lepotah kot pa osvajanje popularnih vrhov.

Na Krstenico se najlažje vzpnemo s planine Blato, do katere se lahko pripeljemo z avtomobilom, bolj zahtevni planinci pa se bodo odločili za vzpon iz Voj ali celo iz Stare Fužine.

### Osnovni podatki

**Zahtevnost**
:   Mestoma precej strma pot s planine Blato ni markirana, vendar je dobro uhojena in jo je skoraj nemogoče zgrešiti.

**Dostop**
:   Na Krstenico se bomo povzpeli s planine Blato, od Stare Fužine oddaljene približno 7 km.

**Dolžina**
:   Blato -- Krstenica: 1 ura 30 minut\
    Vrnitev: 1 ura\
    Skupaj: 3 ure

**Višina**
:   1670 m

**Višinska razlika**
:   530 m

**Čas obiska**
:   Pot teče večinoma po senčnem gozdu, zato bo ta izlet prijeten tudi v poletni vročini.

**Priporočam**
:   Nekateri klanci so precej strmi -- planinske palice vam ne bodo škodile.

**Karta**
:   Julijske Alpe, vzhodni del, 1:50.000

**Dodatne informacije**
:   Tine Mihelič, Julijske Alpe, planinski vodnik (PZS)\
    Tine Mihelič, Julijske Alpe -- Bohinjske gore (Sidarta)\
    Tone Cevc, Bohinj in njegove planine (Triglavski narodni park)

{{<hike-details-extra>}}

Planina Blato
-------------

{{<figure src="M_5-6530_IMG.JPG" caption="Planina Blato">}}

Do planine Blato, kjer bomo začeli naš izlet, pelje dobro vzdrževana makadamska cesta iz Stare Fužine. Planina je zaradi svoje visoke lege in enostavne dostopnosti idealno izhodišče za vzpon na Triglav ali obisk Triglavskih jezer, zato ni čudno, da boste na dobro urejenem parkirišču pred planino sredi poletja našteli tudi blizu sto avtomobilov. Seveda urejanje ceste in parkirišča tudi nekaj stane -- za vožnjo do planine Blato boste v Stari Fužini odšteli 1500 SIT (podatek iz leta 2003).

Cesta proti planini Blato se začne v centru Stare Fužine, prijetnega kraja ob Bohinjskem jezeru. Če ste se do Bohinjskega jezera pripeljali po »klasični« poti, zavijte pri cerkvici sv. Janeza desno proti Stari Fužini, sledite glavni cesti do trgovin v centru Stare Fužine, kjer glavna cesta zavije desno preko zanimivega lesenega mostu, vi pa zavijte levo navzgor na ozko cesto, ki se dviguje med hišami (pozor: na istem križišču vodi še ena cesta naravnost naprej ob potoku).

Cesta se hitro dviguje med zanimivi hišami v vasi, na koncu vasi pa se od nje v levo odcepi ožja cesta (ne morete je zgrešiti -- vsi ostali »sumljivi« odcepi so označeni z znaki za prepoved vožnje), na kateri vas po nekaj sto metrih čaka plačilo cestnine in parkirišče za tiste, ki se bodo na [Vogar](../vogar), Voje ali [Uskovnico](../uskovnica) odpravili peš.

Precej hiter vzpon po asfaltirani cesti se nadaljuje do odcepa pešpoti za Vogar, kjer postane cesta bolj položna in se spremeni v makadam, ki vas bo (razen krajših asfaltiranih odsekov) spremljal vse do planine Blato. Na poti vas čakata dva razcepa -- najprej se desno odcepi cesta proti Vojam, nato pa se po vzponu skozi dolino Suhe in ob strmih pobočjih Oplankarice v levo odcepi cesta proti Vogarju. Oba razcepa sta dobro označena, od zadnjega razcepa pa vas do parkirišča pred planino Blato loči še približno 600 metrov vožnje.

Večina planincev, ki jih boste opazili na parkirišču pred Blatom, se bo spustila nazaj po cesti, po kateri ste se pripeljali, do odcepa poti proti Planini pri Jezeru, vi pa nadaljujete s hojo navzgor proti planini Blato, kjer vas čakata dve manjši prepreki -- najprej zapornica, ki ustavlja prezagrete obiskovalce, nato pa še ograda okoli planine, od koder vas krajši spust pripelje do planine Blato. Že pri ogradi se vam bo odprl razgled na strma pobočja okoli Blata, nekoliko desno od planine boste verjetno opazili skalo, ki se dviguje iz pobočja -- s te skale boste čez dobro uro uživali v razgledu.

Vzpon do Krstenice
------------------

Pot na Krstenico se začne na križišču na začetku planine Blato, kjer zavijete desno in začnete z vzponom po strmem kolovozu. Že med vzponom po kolovozu boste sredi poletja uživali v čudovitih preobjedah, tu in tam pa boste opazili tudi pisane cvetove zebrata in nežne cvetove rušnate zvončice. A ne prepustite se v celoti občudovanju rož -- po približno dvajsetih minutah vzpona vas čaka edina orientacijska zanka današnjega izleta.

{{<figure src="M_5-6532_IMG.JPG" caption="Vzpon po kolovozu">}}

Malo pred koncem vzpona (nekaj deset metrov *preden* se kolovoz zravna), se od njega rahlo v levo odcepi dobro uhojena steza. Odcep je bil včasih označen s kamnitim možicem, ki pa so ga ob širjenju ceste na Krstenico uničili, tako da nam danes ostane le še pozorno opazovanje (ali pa prijazni naključni sopotniki, ki so mi poleg prijetnega klepeta pomagali tudi pri iskanju poti).

{{<figure src="M_5-6533_IMG.JPG" caption="Strm vzpon po lovski poti">}}

{{<note>}}Če boste ta odcep zgrešili, mirno nadaljujte pot po kolovozu, ki vas bo ravno tako pripeljal na Krstenico... seveda pa boste zamudili najbolj zanimive dele poti in razgled s prepadnega roba.{{</note>}}

Steza v začetku teče skoraj ob kolovozu, nato pa zavije ostro levo in se začne v ključih strmo vzpenjati po vedno bolj sončnem pobočju. Ko boste premagali višinsko razliko prvega vzpona (približno sto metrov), boste dobili tudi prvo nagrado za vaš trud -- med drevesi se bo odprl pogled na Spodnje Bohinjske gore. Zaradi sončne lege se na tem pobočju pojavijo nove rastline, med njimi tudi samoperka in alpski bodak.

{{<figure src="M_5-6535_IMG.JPG" caption="Pot po senčnem gozdu">}} 

Po prvem vzponu se pot, ki ves čas teče po senčnem gozdu, sicer še vzpenja, vendar postaja vedno bolj položna. Med hojo boste opazili vrsto razcepov, ki vas bodo morda malce begali, a brez skrbi -- večinoma se vse poti čez nekaj deset metrov spet združijo, kadar boste v resni zadregi, pa se raje odločite za levo pot (levo od vas je skalni rob, tako, da preveč v levo ne morete zaviti).

{{<figure src="M_5-6534_IMG.JPG" caption="Prvi razgledi">}}

Krstenica
---------

Po dobri uri vzpona postane pot skoraj ravna in vas pripelje do lovske koče, skrite v gozdu. Pred kočo vas čaka prijazna klopca, ki kar sama vabi k počitku, a ne pustite se ji zapeljati -- zavijte raje levo na ozko pot, ki vas v nekaj korakih pripelje do skalnega roba, od koder se odpre čudovit razgled -- pod vami leži planina Blato, desno od nje se dviga vrh Krede, levo v ozadju pa boste opazili vrhove Spodnjih Bohinjskih gora.

{{<figure src="M_5-6551_IMG.JPG" caption="Pogled na planino Blato">}}

{{<figure src="Razgled_Krstenica_1.jpg" caption="Razgled izpred lovske koče - skrajno desno vrh Krede" caption-position="bottom">}}


Od lovske koče vas do stanov na Krstenici loči le še dobre četrt ure hoje -- nadaljujete s potjo mimo lovske koče, ki vas kmalu pripelje na prve planinske travnike, kjer se z desne priključi kolovoz, ki ste ga zapustili nad planino Blato.

{{<figure src="M_5-6553_IMG.JPG">}}

Do Krstenice se lahko povzpnete po kolovozu, lahko pa vztrajate na pešpoti, ki zavije nekoliko v levo in se skozi zadnji gozdiček povzpne na razgledne travnike. 

{{<figure src="M_5-6552_IMG.JPG" caption="Prvi travniki">}} 

Pred seboj boste zagledali lepo urejene stanove, nad katerimi se dviga kopasti vrh Malega Stoga (stog je senena kopica, na katero so planšarje očitno spominjali okoliški vrhovi), za vami pa se odpira razgled na okoliške hribe in dvatisočake v ozadju.

{{<figure src="M_5-6554_IMG.JPG" caption="Stanovi na Krstenici">}}

Po krajšem počitku na planini se lahko vrnete v dolino, lahko pa se odločite tudi za nadaljevanje poti -- s planine Krstenice se lahko odpravite do planine v Lazu, od koder se po markirani poti vrnete na Blato, lahko pa se odločite za izlet do drobne planine Jezerce ali pa za vzpon na [Jezerski Stog](../jezerskistog).

{{<figure src="Krstenica.jpg" caption="Del razgleda s Krstenice" caption-position="bottom">}}

 
