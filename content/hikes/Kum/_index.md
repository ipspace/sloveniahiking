---
date: 1900-01-01 00:00:00+00:00
description: Kum je eden najlepših in s svojimi 1220 m tudi najvišji vrh zasavsko-posavskega
  pogorja. Zgoraj je gol in ob lepem vremenu ponuja odličen razgled na vse strani
  Slovenije.
height: 1220
lead: M_010055.JPG
maplink: https://mapzs.projekti.si/poi/1085
name: Kum
nearby:
- /hikes/mrzlica
- /hikes/kamnik
peak: 46.087612,15.072366
region: posavje
title: Kum
---
{{<figure src="M_010055.JPG">}}

Kum je eden najlepših in s svojimi 1220 m tudi najvišji vrh zasavsko-posavskega pogorja. Zgoraj je gol in ob lepem vremenu ponuja odličen razgled na vse strani Slovenije. Ob zelo lepem vremenu je mogoče videti od Pohorja, Gorjancev, Snežnika do Kamniško-Savinjskih in Julijskih Alp. Na vrhu je planinski dom, zaprt ob četrtkih. Na Kum vodi veliko uradnih markiranih poti, ki jih lahko razdelimo v dve glavni skupini.

## Poti iz dna doline reke Save

Na Kum vodijo poti iz Zagorja, Trbovelj, Hrastnika, Zidanega Mosta in Radeč. Vse imajo višinsko razliko okoli 1000 m, kar od planinca zahteva večjo fizično pripravljenost. Večinoma se začnejo v bližini  železniških postaj, tako da lahko kombiniramo različne poti (eno za vzpon, drugo za spust), nato pa se vrnemo z vlakom. Pri večini poti je na začetku strm vzpon iz dna savske doline (okoli 500 m višinske razlike), čemur sledi vzpon po bolj položni planoti, ki se konča v vrhu. Vse poti so zaradi precejšnje višinske razlike zelo malo obljudene. 

{{<multipath-hike-list>}}

## Manj zahtevne poti

Nekatere markirane poti na Kum se začnejo više: z Malega Kuma (iz Podkuma) in Lontovža (Dobovca). Te poti so fizično manj zahtevne, saj je do vrha Kuma manj kot 400 m višinske razlike.

