---
date: 2002-10-20 00:00:00+00:00
delta: 400
description: Pozno-gotska cerkvica na obronkih Velike planine nad Kamnikom je idealen
  cilj za nedeljski izlet
duration: 2
height: 826
maplink: https://mapzs.projekti.si/poi/233
name: svPrimoz_Kamnik
nearby:
- /hikes/velikaplanina
- /hikes/kamniskivrh
- /hikes/kranjskareber
- /hikes/konj
- /hikes/vrhkorena
peak: 46.268999,14.633848
region: kamnik-alps
start: 46.267103,14.603767
title: Sv. Primož nad Kamnikom
---
{{<figure src="M_4-3472_IMG.JPG" caption="sv. Primož">}}

Sv. Primož je pozno-gotska romarska cerkvica na obronkih Velike Planine nad Kamnikom z lepim razgledom na pobočja sosednjega Krvavca, Kamnik in Ljubljansko polje. Zaradi lepega razgleda, bližine Kamnika in enostavnega dostopa je priljubljena izletniška točka -- celo med tednom srečate na poti veliko število pohodnikov, kar je izjemno redko.

## Osnovni podatki

Zahtevnost
:   Varčno označena, položna pot -- idealno za lep nedeljski izlet

Dostop
:   Do Primoža pridemo po planinski poti ki vodi iz Stahovice na Malo in Veliko planino. Stahovica je od Kamnika oddaljena le nekaj kilometrov.

Dolžina
:   Stahovica -- sv. Primož: 1h\
    Vrnitev: 45min\
    Skupaj: 2 uri

Višina
:   Sv. Primož: 826m

Višinska razlika
:   400m

Čas obiska
:   Sv. Primoža lahko obiščete kadarkoli, najlepše bo seveda ob sončnih, jasnih dneh s čistim ozračjem. Posebno lep bo izlet jeseni ali pozimi, ko bo Ljubljanska kotlina zavita v meglo in nizko oblačnost, na Primožu pa vas bo pričakalo sonce.

Priporočam
:   Kot vedno, planinski čevlji in pohodne palice niso odveč, vendar za dostop do Primoža niso potrebne.

Karta
:   Zgornja Savinjska dolina 1:50.000, izletniška karta

Več podatkov o Primožu, predvsem o lepoti cerkve sv. Primoža boste našli v knjižici Željka Kozinca »Lep dan kliče«.

Stahovica
---------

Izlet na Primoža začnete v Stahovici, vasici ob sotočju Črne in Kamniške Bistrice, v bližnji preteklosti bolj znani po bližnjih Županjih Njivah. Do Stahovice je od Kamnika le dobrih 5 kilometrov, ves čas sledite kažipotom za Kamniško Bistrico.

{{<note info>}}Namig: v Stahovico lahko pridete tudi po vzporedni, nekoliko višji, cesti skozi Mekinje, ki vas popelje mimo Mekinjskega samostana -- v križišču na koncu Kamnika zavijete desno v Mekinje namesto levo proti Kamniški Bistrici.{{</note>}}

Cesta mimo Mekinj in skozi Stranje (z odlično vidno cerkvijo sv. Benedikta) poteka večino časa ob reki, jo malo pred Stahovico prečka, kmalu za tem pa pridemo do križišča v Stahovici, kjer se od ceste proti Kamniški Bistrici odcepi cesta proti Gornjemu Gradu.

Na tem križišču zavijemo levo, nato pa kmalu za križiščem parkiramo ob makadamski cesti, ki se desno vzpenja v hrib. Ob nedeljah bo zaradi gneče verjetno potrebno parkirati na parkirišču bližnjega Calcita.

Pot proti Primožu začnemo po že omenjeni makadamski cesti mimo lovskega doma, kmalu se z desne priključi še planinska pot in začnejo se (dokaj redke in »utrujene«) markacije. Že takoj na prvem ovinku nas v jeseni pozdravijo rože, značilne za jesenske senčne lege -- svečniki, ciklame in lepljive kadulje, na nekoliko bolj sončnih mestih pa lahko še opazimo posamezne glavince.

{{<figure src="M_4-3454_IMG.JPG">}}

Vzpon proti sv. Primožu
-----------------------

Po makadamski cesti se počasi vzpenjamo proti Primožu, občasno se na desni strani odprejo lepi razgledi po dolini Drete in na začetke sosednje Menine planine. Tisti, ki jim je orientacija in iskanje markacij v napoto, lahko večino poti opravite po makadamski cesti, če pa imate nekoliko več pustolovskega duha pa se lahko spustite v lov za markacijami in poskušate s starih dreves in oguljenih skal razbrati nekdanjo prisotnost oznak. Naj vam samo namignem -- prva preizkušnja vas čaka malo za levim ovinkom na sliki desno.

{{<figure src="M_5-3508_IMG.JPG">}}

Če se boste odločili za pot po planinski poti, boste monotonijo vzpona po makadamski cesti razbili z občasnim sprehodom po poteh med njivami in travniki, nagrajeni pa boste tudi z lepim pogledom na sv. Primoža in še starejšo cerkev sv. Petra nad njim.

{{<figure src="M_4-3459_IMG.JPG" caption="Planinska pot">}}

Planinska pot se priključi makadamski cesti malo pred odcepom gozdne ceste proti Primožu. Le-ta je zelo lepo označen in ga je nemogoče zgrešiti. Gozdna cesta (še vedno prevozna za najbolj vnete ljubitelje pločevine) nas pelje v desno, naprej po pobočju, mimo dveh lepo ohranjenih kapelic. Tik ob poti bo pozorno oko še v jeseni opazilo rušnato zvončico.

{{<figure src="M_4-3464_IMG.JPG" caption="Kapelice ob poti">}}

Malo pred ciljem se pot odcepi od planinske poti proti Mali in Veliki planini, čaka nas še en malce bolj strm vzpon in po nekaj minutah prispemo na čistino, kjer nas pričaka sv. Primož v vsej svoji lepoti.

{{<figure src="M_4-3458_IMG.JPG" caption="Prvi pogled na Primoža">}}

Sv. Primož
----------

Pri cerkvici sv. Primoža vas najprej pričakajo klopi na sončni in razgledni strani cerkve, ki kar vabijo, da se pred nadaljevanjem poti odpočijete. 

{{<figure src="M_4-3482_IMG.JPG" caption="Samostojen zvonik ob cerkvi sv. Primoža">}}

Po kratkem počitku pa le zberite še nekaj energije in se povzpnite nekaj metrov višje do cerkve sv. Petra, od koder boste imeli najlepši pogled na sv. Primoža, pa tudi na sosednji pogorji Menine Planine in Krvavca ter na Kamnik in za njim ležečo ljubljansko kotlino.

{{<figure src="Pogled_Krvavec.jpg" caption="Pogled na Krvavec" caption-position="bottom">}}

Okoli cerkve sv. Petra boste našli tudi zanimive rože -- poleti navzkrižnolistni svišč, jeseni resasti sviščevec, precej je tudi bodečih než.

{{<figure src="M_4-3483_IMG.JPG" caption="Cerkev sv. Petra">}}

Če ste se do sv. Primoža povzpeli po planinski poti, se vrnite po makadamski cesti, da si boste ogledali še nekatere rože, ki jih ob planinski poti niste opazili -- v jeseni boste še vedno našli koprivasto in repuščevolistno zvončico, avstrijski lučnik in nacepljenolistno krvomočnico.
