---
date: 1900-01-01 00:00:00+00:00
description: Slavnik je najbolj obiskan vrh Slavniškega pogorja in eden zadnjih tisočakov
  pred slovenskim morjem s čudovitim razgledom na Piranski in Tržaški zaliv, Istro
  ter na okoliške vrhove.
height: 1028
image:
- M_5-3555_IMG.JPG
- TrnovskiGozd_Nanos.jpg
- Pogled_vzhod.jpg
name: Slavnik
title: Slavnik in Grmada
x: 420
y: 43
---
{{<figure src="M_5-3555_IMG.JPG">}}

Slavnik je najbolj obiskan vrh Slavniškega pogorja -- zadnjega grebena pred Kraškim robom in slovensko Istro -- in eden zadnjih tisočakov pred slovenskim morjem s čudovitim razgledom na Piranski in Tržaški zaliv, Istro ter na okoliške vrhove -- [Vremščico](../Vremscica), [Nanos](../Nanos) s Trnovskim gozdom in [Snežnik](../Sneznik). Ni čudno, da je priljubljen cilj primorskih izletnikov.

Na Slavnik vodi množica markiranih poti -- iz Hrpelj pelje pot po grebenu, s Podgorskega krasa (jugozahodno od Slavnika) vodijo nanj Slovenska planinska pot (SPP) iz Prešnice ter dve poti iz Podgorja, iz Matarskega podolja (severovzhodno od Slavnika) pa poti iz Bača pri Materiji, Markovščine in Skadanščine. Pot čez Skadanščino si lahko še dodatno podaljšamo z ovinkom mimo Malih vrat.

Poleg vseh teh markiranih poti se lahko na Slavnik odpravimo še po množici nemarkiranih kolovozov; najbolj znan je tisti, ki se začne pri lovski koči v Skadanščini in se nato pridruži poti iz Bača.

## Razgled z vrha

Na vrhu Slavnika vas v lepem vremenu čaka čudovit razgled -- lepo se vidi Trnovski gozd z Nanosom, v zelo lepem vremenu pa celo slovenske Alpe. Pred Tumovo kočo boste uživali v pogledu na okoliška hribovja in slovensko Istro, z bližnje Grmade pa boste imeli še lepši pogled na Slovensko primorje (ki ga s Slavnika zakriva prav Grmada)

{{<figure src="TrnovskiGozd_Nanos.jpg" caption="Trnovski Gozd in Nanos, desno Vremščica">}}
{{<figure src="Pogled_vzhod.jpg" caption="Pogled proti vzhodu" caption-position="bottom">}}

## Izberi pot

Množica poti na Slavnik vam omogoča, da si izberete tisto, ki ustreza vaši kondiciji in želji po vzpenjanju po strmih pobočjih.

{{<multipath-hike-list>}}
