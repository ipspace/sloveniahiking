---
date: 2006-03-19 00:00:00+00:00
delta: 510
description: Strma pot na Slavnik iz Podgorja je verjetno najbolj zanimiva za tiste,
  ki bi si radi s strmimi vzponi nabirali kondicijo.
difflevel: 2
duration: 2.5
height: 1028
lastmod: 2021-05-11 15:31:00
lead: M_5_0586.JPG
map: 1
maplink: https://mapzs.projekti.si/path/31774
multilead: M_5_0586.JPG
multipath: true
name: Slavnik/Strma
nearby:
- /hikes/podgorje
- /hikes/slavnik
- /hikes/kojnik
- /hikes/hrastovljezazid
- /hikes/crnikal
peak: 45.533685,13.975236
region: istria
start: 45.531420,13.947151
startpoint: Podgorje
title: Strma pot na Slavnik iz Podgorja
---
{{<figure src="M_5_0586.JPG">}}

Strma pot na [Slavnik](../) iz [Podgorja](../podgorje) je verjetno najbolj zanimiva za tiste, ki bi si radi s strmimi vzponi nabirali kondicijo, pa tudi lepa je: tako sredi zime, ko se na vrhu sprehajate po zasneženih travnikih, kot sredi pomladi, ko ob njej cvetijo perunike.

### Osnovni podatki

**Zahtevnost**
:   Markirana, občasno precej strma pot.

**Dostop**
:   Izlet začnete v Podgorju.

**Dolžina**
:   Podgorje--Slavnik: 1 ura 15 minut\
    Vrnitev: 1 ura\
    Skupaj: 2 uri in pol

**Višinska razlika**
:   510 m

**Čas obiska**
:   Na pot se lahko odpravite v vseh letnih časih, tudi pozimi je dobro pregažena.

**Priporočam**
:   Poleti dobra obutev in planinske palice ne bodo odveč, pozimi pa bodo prav prišle male dereze.

**Zemljevid**
:   Slovenska Istra, Čičarija, Brkini in Kras, planinska karta 1 : 50.000

{{<hike-details-extra>}}

Kratek opis poti
----------------

V Podgorje najlaže pridete tako, da primorsko avtocesto zapustite na odcepu Kastelec (takoj za predorom, če prihajate iz smeri Ljubljane) in nato sledite znakom za Podgorje.

Tik pred začetkom vasi boste prečkali železnico (ob železniški postaji), kmalu nato pa vas bo kažipot za parkirišče usmeril desno na lepo urejeno turistično parkirišče, kjer vas čaka tudi zemljevid okolice z označenimi potmi na Slavnik in [Kojnik](../../kojnik).

S parkirišča se po asfaltu odpravite proti vasi. Markacije vas kmalu usmerijo na zgornjo asfaltno cesto (skozi vas), pred vodnjakom sredi vasi pa zavijete levo.

Za vasjo vas pot pripelje na travnik. Ob robu gozda boste opazili oddajnik, mimo katerega vodi kolovoz. Ne odpravite se po njem (čeprav bi vas tudi ta pripeljal do vrha), ampak jo uberite po nekoliko ožji kamniti poti levo od kala. Vzpenja se skozi redek gozd, sredi klanca pa vas markacije usmerijo rahlo v desno na ožjo stezico.

{{<note info>}}Če boste ta odcep zgrešili in do požarne ceste začeli pogrešati markacije, zavijte na njej v desno in poiščite mesto, kjer cesto prečka markirana pot.{{</note>}}

Za požarno cesto vas čaka še četrt ure precej strmega vzpona, nato pa že lahko uživate na razglednih travnikih pod Slavnikom; ti se tukaj začnejo precej prej, kot če se na Slavnik odpravite po lažji, položni poti. Tu in tam vas pot spet zapelje med borovce, nato pa se priključite kolovozu, po katerem je speljana položna pot, in v nekaj minutah pridete do planinske koče pod vrhom.

## Slavnik pozimi

{{<gallery>}} 
{{<figure src="M_5_0588.JPG" caption="Travniki pod vrhom">}}
{{<figure src="M_5_0590.JPG" caption="Vrh Slavnika">}}
{{</gallery>}}

## Narcise so tudi na Slavniku

{{<gallery>}}
{{<figure src="M_20210510_094648.jpg">}}
{{<figure src="M_20210510_095239.jpg">}}
{{<figure src="M_20210510_095505.jpg">}}
{{<figure src="M_20210510_095625.jpg">}}
{{<figure src="M_20210510_100216.jpg">}}
{{<figure src="M_20210510_110815.jpg">}}
{{</gallery>}}
