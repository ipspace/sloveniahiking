---
date: 1900-01-01 00:00:00+00:00
description: Tisti, ki ste se odpravili v hrvaško Istro po cesti mimo Buzeta, Lačno
  že poznate;  je najvišji vrh grebena, ki vas na levi strani spremlja med zadnjimi
  kilometri ceste proti Hrvaški meji. Z razglednega stolpa na vrhu vas čaka čudovit
  pogled na okoliška hribovja.
height: 451
image:
- M_1_2849.JPG
- Panorama_vzhod.jpg
lead: M_1_2849.JPG
name: Lacna
title: Lačna
x: 413
y: 41
---
{{<figure src="M_1_2849.JPG">}}

Lačna je eden od vrhov hribovja, ki na južnem koncu objema Rižansko dolino in očitno priljubljen izletniški cilj, saj nanjo vodijo poti kar iz štirih strani -- na Lačno lahko pridete iz Gračišča (zelo kratek izlet), Hrastovelj (strma pot čez neprijetno melišče po severo-vzhodnem pobočju), Sočerge (dolga položna pot iz južne smeri) ali Kubeda (položna pot po grebenu hribovja).

## Izbor poti

{{<multipath-hike-list>}}

### Razgled z Lačne

Turistično društvo iz Gračišča je s postavitvijo razglednega stolpa poskrbelo tudi za razgled s tega sicer precej zaraščenega vrha. Z njega se razprostira pogled na [Slavniško pogorje](../Slavnik), [Kojnik](../Kojnik) in [Golič](../Golic), [Kraški rob](../Lipnik), [Bržanijo](../HrastovljeZazid), [Tinjan](../Tinjan), slovensko morje in [Šavrinsko gričevje](../Padna).

{{<figure src="Panorama_vzhod.jpg" caption="Pogled na Kraški rob in Slavniško pogorje" caption-position="bottom">}}
