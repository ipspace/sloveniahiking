---
date: 2007-02-18 00:00:00+00:00
delta: 150
description: Iz Gračišča, vasi na južnih obronkih Lačne, tik ob glavni cesti proti
  Hrvaški, je do vrha Lačne speljana kratka razgledna pot, ki je kot nalašč za družinski
  nedeljski izlet.
difflevel: 1
duration: 1.5
height: 451
lead: M_1_2873.JPG
map: 1
maplink: https://mapzs.projekti.si/path/32098
multilead: M_1_2873.JPG
multipath: true
name: Lacna/Gracisce
nearby:
- /hikes/lacna
- /hikes/kuk
- /hikes/podpecbrezec
- /hikes/hrastovljezazid
- /hikes/crnikal
peak: 45.504969,13.885283
region: istria
start: 45.502955, 13.876214
title: Lačna iz Gračišča
---
Iz Gračišča, vasi na južnih obronkih Lačne, tik ob glavni cesti proti Hrvaški, je do vrha [Lačne](../) speljana kratka razgledna pot, ki je kot nalašč za družinski nedeljski izlet.

### Osnovni podatki

**Zahtevnost**
:   Odlično označena, ponekod malo bolj strma pot.

**Dostop**
:   Izlet začnete v Gračišču, vasici ob cesti proti mejnemu prehodu Mlini.

**Dolžina**
:   Gračišče--Lačna: 45 minut\
    Spust: 30 minut\
    Skupaj: 1 ura 30 minut

**Višinska razlika**
:   150 m

**Čas obiska**
:   Na izlet se odpravite od jeseni do pozne pomladi, poleti pa le zgodaj zjutraj ali zvečer.

**Priporočam**
:   Za ta izlet ne potrebujete planinske opreme.

**Zemljevid**
:   Slovenska Istra, Čičarija, Brkini in Kras, planinska karta 1 : 50.000, PZS\
    Primorje in Kras, izletniška karta 1 : 50.000, GZS

Kratek opis poti
----------------

Do Gračišča vas pripelje glavna cesta proti mejnemu prehodu Mlini. Avtocesto Ljubljana--Koper zapustite na izvozu Črni Kal, na naslednjih razcepih pa zavijete najprej proti Kopru, nato pa na koncu črnokalskega klanca proti Buzetu. Cesta se iz doline Rižane hitro vzpne do Kubeda, Gračišče pa je naslednja vas na vaši poti, približno dva kilometra za Kubedom.

Z glavne ceste zavijete v vas. Ob koncu tedna lahko parkirate pred šolo na začetku naselja, nekaj malega prostora pa je tudi okoli cerkve sv. Miklavža.

Z avtom ne rinite dlje od cerkve. Čeprav prijazni domačini zagotavljajo, da bodo že našli kakšen prostorček za vas, boste na ozkih ulicah stare istrske vasi le v napoto.

{{<gallery>}} 
{{<figure src="M_1_2877.JPG" caption="Cerkev sv. Miklavža">}} {{<figure src="M_1_2876.JPG">}}
{{</gallery>}} 

Če ne boste takoj opazili markacij, se odpravite proti cerkvi (zvonika res ne morete zgrešiti), nato pa po (najbolj desni) asfaltni cesti ob robu vasi proti severu. Za prvimi hišami vas bo lesen kažipot usmeril v desno na ozko stezo, ki se začne hitro dvigati skozi gozd.

Krajši vzpon vas bo iz gozda pripeljal na razgledna skalnata pobočja, kjer najbolj utrujene čaka klopca, s katere boste lahko nemoteno uživali v razgledu na gričevje slovenske Istre, ljubitelje rastlin pa bodo nedvomno bolj pritegnile neznanske preproge žajblja, med katerimi se vzpnete do kolovoza, speljanega tik pod grebenom Lačne.

{{<gallery>}} 
{{<figure src="M_1_2874.JPG" caption="Pogled na Gračišče">}} {{<figure src="M_1_2873.JPG" caption="Travniki pod vrhom">}}
{{</gallery>}} 

Na kolovozu vas kažipot pošlje v desno, po slabih dvesto metrih pa zavijete levo čez travnik do vrha Lačne (že od daleč boste opazili visok razgledni stolp).
