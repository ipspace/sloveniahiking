---
date: 2008-01-20 00:00:00+00:00
delta: 290
description: Na Lačno je iz Hrastovelj speljana markirana pot, ki vam omogoča zanimive
  krožne izlete.
difflevel: 1
duration: 2
height: 451
lead: M_0_2891.JPG
map: 1
maplink: https://mapzs.projekti.si/path/31265
multilead: M_0_2891.JPG
multipath: true
name: Lacna/Hrastovlje
nearby:
- /hikes/lacna
- /hikes/podpecbrezec
- /hikes/hrastovljezazid
- /hikes/kuk
- /hikes/marijasnezna
peak: 45.504969,13.885283
region: istria
start: 45.509506,13.900638
title: Lačna iz Hrastovelj
---
Vzpon na [Lačno](../) iz Hrastovelj je ena tistih poti, za katere bi bilo morda bolje, če jih ne bi bilo. Markacije vas v večjem delu vodijo naravnost čez zoprno sončno melišče, kjer si boste odlično uničili noge, sonce pa bo poskrbelo še za glavobol. Te poti zato nikakor ne priporočam kot samostojen izlet, če pa se boste odpravili na nekoliko daljši krožni pohod, vam bo omogočila zanimive kombinacije.

### Osnovni podatki

**Zahtevnost**
:   Večinoma dobro markirana, občasno precej strma pot.

**Dostop**
:   Pot se začne v Hrastovljah.

**Dolžina**
:   Hrastovlje--Lačna: 1 ura\
    Spust v dolino: 40 minut\
    Skupaj: 2 uri

**Višinska razlika**
:   290 m

**Čas obiska**
:   Od zgodnje jeseni do pozne pomladi, nikakor pa ne v vročih sončnih dneh.

**Priporočam**
:   dobro obutev, ki zanesljivo drži gležnje, in planinske palice.

**Zemljevid**
:   Slovenska Istra, Brkini, Čičarija in Kras, planinska karta 1 : 50.000

### Kratek opis poti

Parkirate pred cerkvijo v Hrastovljah (glej tudi *Od Hrastovelj do Zazida*). S parkirišča se odpravite po asfaltni cesti naprej proti Dolu, čez nekaj metrov pa vas na razcepu ob kapelici markacija usmeri naravnost na makadam, ki se za zadnjimi hišami spremeni v lep kolovoz.

Po slabih dvesto metrih se kolovoz spet razcepi. Sledite levemu kraku, in na naslednjem razcepu za vinogradom zavijte desno na ožji kolovoz. Ta zavije okoli vinograda, nato pa sledi lapornatemu useku, se spremeni v vedno ožjo pot in izteče na star, precej zapuščen kolovoz. Kakšnih 15 metrov nad seboj boste na drevesu našli naslednjo markacijo, od tam naprej pa je pot odlično označena.

{{<gallery>}} {{<figure src="M_0_2850.JPG" caption="Začetek poti">}} {{<figure src="M_0_2886.JPG" caption="Pogled na Hrastovlje">}} {{<figure src="M_0_2891.JPG" caption="Po lapornatih pobočjih">}} {{</gallery>}} 

V začetku se steza precej hitro vzpne do stare poti, ji nekaj časa sledi (ta del je prav prijetno položen), nato pa zavije spet v levo in se začne dvigovati po neprijetnem melišču, na katerem boste prisiljeni vztrajati skoraj do vrha. Kot bi lahko pričakovali, je pobočje precej odprto, naklon pa ravno pravi, da vas lahko ves dan intenzivno opazuje sonce. Tik pod vrhom se melišče izteče v borov gozdiček, po katerem vas krajši uživaški vzpon pripelje do razglednega stolpa vrh Lačne.
