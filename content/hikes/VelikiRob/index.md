---
alt:
  delta: 670
  duration: 5
  start: 45.918867,13.805844
date: 2021-02-26 18:04:54+00:00
delta: 1050
description: Veliki Rob je eden najbolj opaznih vrhov na robu Čavna. Večino izletnikov
  bolj zanima Kucelj, zato boste med potepanjem okoli Velikega Roba verjetno doživeli
  več miru in tišine. Markirane poti iz Vipavske doline se Velikemu Robu izognejo
  (nekatere gredo na Kucelj, druge na Kopitnik), zato se bomo nanj povzpeli po nemarkiranih
  stezicah.
difficulty: Zelo strma nemarkirana pot
duration: 6
height: 1236
lead: M_20210226_124917.jpg
maplink: https://mapzs.projekti.si/poi/5266
name: VelikiRob
nearby:
- /hikes/kucelj
- /hikes/skoljsvpavla
- /hikes/caven
- /hikes/malagora
- /hikes/maligolak
peak: 45.934367,13.802914
region: vipava
start: 45.903937,13.797679
timing:
- 'Vzpon: 2.5 uri'
- 'Sestop: 2 uri'
- 'Skupaj: 6 ur'
title: Veliki Rob iz Gojač/Zasoda
video: https://www.relive.cc/view/veqz3XLBDBv/
---
Veliki Rob je eden najbolj opaznih vrhov na robu Čavna. Večino izletnikov bolj zanima Kucelj, zato boste med potepanjem okoli Velikega Roba verjetno doživeli več miru in tišine. Markirane poti iz Vipavske doline se Velikemu Robu izognejo (nekatere gredo na Kucelj, druge na Kopitnik, zato se bomo nanj povzpeli po nemarkirani poti.

{{<hike-details>}}

## Po komaj vidnih stezicah na Veliki Rob

Pred davnimi časi ko se v Slovenijo še niso zlivala evropska sredstva za razkopavanje narave je iz Gojač na Čaven vodila stara kamnita cesta, ki so jo v zadnjih letih uničili in razkopali v široko makadamsko cesto. Še več, stare borove gozdove so izsekali in nastala je ogromna čistina... menda zaradi nekega redkega ptiča ki ga ni tam še nihče videl (tako domačini). 

{{<figure src="M_20210226_104835.jpg" caption="Pogled s parkirišča -- ogromna poseka je tik nad borovim gozdom">}}

Izlet lahko še vedno začnete v Gojačah, kjer vas čaka izvrstno parkirišče (glej *izhodišče*), sledite kažipotom za Kucelj (Velikega Roba od parkirišča naprej nihče ne omenja) in se po razbeljenem makadamu mukotrpno povzpnete do križišča makadamskih cest sredi borovega gozda (v bližini Zasoda). Sredi tedna tam ne bi smelo biti problema s parkiranjem; vse kaže da so ceste načrtno razširili tako da lahko ob njih brez skrbi pustite avto.

S tega križišča se odpravite po levem makadamu. Po nekaj minutah boste opazili ozko stezico ki se skozi gozd strmo vzpenja naravnost po pobočju. Sledite ji, po krajšem vzponu prečkajte makadam, in nadaljujte z vzponom do Bošnarske poti (stara pot ki prečka pobočja Čavna od Predmeje vsaj do Vitovelj). 

{{<gallery>}}
{{<figure src="M_20210226_120136.jpg">}}
{{<figure src="M_20210226_120926.jpg">}}
{{<figure src="M_20210226_122851.jpg">}}
{{</gallery>}}

Zavijte levo in uživajte v sprehodu dokler ne opazite na roko napisanega kažipota *Veliki Rob -- Strma pot*. Ozka steza občasno označena z modrimi pikami vodi strmo navzgor čez melišča (kar naredi vzpon še bolj zanimiv) dokler se na robu Čavna (planote) ne združi z markirano potjo z Velikega Roba na Čaven (vrh).

Markacijam sledite v desno/navzgor in v nekaj minutah vas bodo zanesljivo pripeljale na Veliki Rob.

{{<gallery>}}
{{<figure src="M_20210226_124917.jpg" caption="Pogled na Veliki Rob">}}
{{<figure src="M_20210226_130007.jpg" caption="Kucelj z Velikega Roba">}}
{{</gallery>}}

## Vrnitev v Gojače

Z Velikega Roba sledite oznakam za Kucelj. Markacije so na tem delu poti redke; pazite da se ne izgubite.

Ko se pešpot pridruži stari kamniti cesti sledite cesti do prve desne serpentine, nato pa jo uberite naravnost navzdol po strmi pešpoti (smer Vrtovin, kasneje Sveti Pavel).

Če ste parkirali sredi gozda zavijte na prvem makadamu desno; v nekaj minutah boste pri svojem jeklenem konjičku.

{{<gallery>}}
{{<figure src="M_20210226_131517.jpg">}}
{{<figure src="M_20210226_135709.jpg">}}
{{</gallery>}}

Mazohistom ki ste se povzpeli iz Gojač predlagam tole pot (seveda pa lahko trpite do konca in se v Gojače vrnete po makadamu):

* Sledite oznakam za Sveti Pavel ali Gojače dokler vas kažipot za Gojače ne pošlje na brezizhodni travnik -- nekdo je očitno postavil kažipot na napačno križišče.
* Oglejte si čudovite skale in votline ob robu travnika, nato pa se vrnite do kažipota, se spustite dobrih 100 metrov, in na naslednjem razcepu izberite desno (nemarkirano dobro uhojeno) pešpot. Ta vas bo pripeljala do čistine čez katero ste se vzpenjali.
* Kažipot za Gojače vas pošlje naravnost navzdol po čistini, na naslednjem kolovozu zavijete desno, in kmalu boste na osovraženem makadamu, a precej bližje parkirišča v Gojačah.

{{<gallery>}}
{{<figure src="M_20210226_141211.jpg">}}
{{<figure src="M_20210226_141309.jpg">}}
{{</gallery>}}
