---
date: 1900-01-01 00:00:00+00:00
delta: 230
description: Vzpon na Planino od kmečkega turizma na Kurenu je idealen nedeljski izlet,
  ki ga boste verjetno združili s kosilom na Kurenu.
duration: 1.5
gpx:
  center:
    lat: 45.97536847893188
    lon: 14.258263655272447
  file: KurenPlanina.gpx
  modified: 1619706286
  zoom: 15
height: 735
image:
- M_0-3032_IMG.JPG
- M_0-3042_IMG.JPG
- M_0-3041_IMG.JPG
lead: M_0-3032_IMG.JPG
maplink: https://mapzs.projekti.si/path/31629
multilead: M_0-3032_IMG.JPG
multipath: true
name: Spica/KR
peak: 45.971434,14.251496
region: notranjska
start: 45.979466,14.265043
title: Na Planino s Kurena
video: https://www.relive.cc/view/vRO7nBV1zyv/
---
Vzpon na [Planino](../) od kmečkega turizma na Kurenu je idealen nedeljski izlet, ki ga boste verjetno združili s kosilom na [Kurenu](../../kuren). Tisti, ki iščete nekoliko daljše vzpone, pa se lahko na pot odpravite iz Stare Vrhnike.

{{<figure src="M_0-3032_IMG.JPG">}}

## Osnovni podatki

Zahtevnost
:   Markirana občasno strma pot.

Dostop
:   Na Planino se odpravite iz Stare Vrhnike ali s Kurena.

Dolžina
:   Kuren--Planina: 45 minut\
    Vrnitev: 30 minut\
    Skupaj: 1 ura in pol

Višinska razlika
:   210 m

Čas obiska
:   Na pot se lahko odpravite v vseh letnih časih.

Priporočam
:   Za ta izlet ne potrebujete planinske opreme.

Zemljevid
:   Ljubljana in okolica, 1:50.000, PZS

Literatura
:   Andrej Stritar, Izleti po ljubljanski okolici

## Kratek opis poti

Do Kurena lahko pridete po markirani poti iz Stare Vrhnike (glej [Kuren nad Vrhniko](../../kuren/)) ali pa z avtom po cesti proti Ulovki. Če se boste odločili, da se boste do Kurena odpravili z avtom, zavijte na Vrhniki pri prvem semaforju v smeri proti Horjulu, nato pa na koncu travnikov na prvem križišču levo ob hribu (smer Ulovka ali Rovte). Po nekaj kilometrih vzpona boste na desni strani opazili večje parkirišče, na katerem lahko pustite avto in se po krajšem klancu vzpnete do gostišča na Kurenu. 

Pred gostiščem boste opazili manjši kozolček z zemljevidom okolice. Odpravite se po makadamski poti desno mimo kozolčka. Pot vas mimo manjše kmetije pripelje do markirane poti iz Stare Vrhnike. Zavijete desno in nadaljujete z vzponom po gozdu. V začetku strma pot se čez nekaj časa popolnoma zravna, na začetku naslednjega vzpona pa se razcepi, markacije pa brez razlage kažejo v obe smeri. Brez preplaha - leva pot vodi naravnost proti cilju, desna pot pa mimo makadamske ceste, čez dobrih 100 metrov pa se poti spet združita.

Na tem mestu lahko zapustite planinsko pot in se po makadamski cesti odpravite proti [Ulovki](../../ulovka), planinska pot pa vas bo po krajšem vzponu pripeljala do druge makadamske ceste, po kateri se lahko na Planino pripeljete tudi z avtomobilom. Od planinske koče vas loči le še nekaj sto metrov hoje.

{{<gallery>}}
{{<figure src="M_0-3042_IMG.JPG" caption="Odcep na cesto proti Ulovki">}}
{{<figure src="M_0-3041_IMG.JPG" caption="Kam pa sedaj?">}}
{{</gallery>}}
