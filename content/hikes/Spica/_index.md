---
date: 2003-02-09 00:00:00+00:00
description: Špica je razgleden južni vrh grebena Planine, ki ločuje Zaplano od Ljubljanske
  kotline in Vrhniki najbližji hrib, na katerega se je res vredno povzpeti.
height: 735
image:
- M_5-4556_IMG.JPG
- M_2-2210_IMG.JPG
- M_0-3044_IMG.JPG
- M_5-4545_IMG.JPG
- M_5-4546_IMG.JPG
- M_5-4553_IMG.JPG
- Razgled_Planina.jpg
lead: M_5-4556_IMG.JPG
maplink: https://mapzs.projekti.si/poi/5344
name: Spica
nearby:
- /biking/vrhnikazaplana
- /biking/zaplanarovte
- /hikes/kozljek
- /hikes/korena
- /hikes/korena_samotorica
peak: 45.971434,14.251496
region: notranjska
title: Planina nad Vrhniko
x: 442
y: 92
---
{{<figure src="M_5-4556_IMG.JPG" caption="Pogled na Planino z Zaplane">}}

Planina je greben, ki ločuje Zaplano (na zahodu) od Ljubljanske kotline (na vzhodu). Sodeč po zemljevidih je južni vrh tega grebena Špica (735 m), domačini pa se s tem ne strinjajo vedno. Kakorkoli že, ta vrh je Vrhniki najbližji hrib, na katerega se je res vredno povzpeti. Enostavna dostopnost, čudovit razgled ter ob koncih tedna odprta koča so razlog, da je Planina zelo priljubljena izletniška točka, še posebej v zimskem času, ko se lahko s kratkim vzponom nanjo že izognemo neprijetni megli v Ljubljanski kotlini. Na Planino vodi množica markiranih poti s [Kurna](kr), [Kurje vasi](kv) ("od štirne"), iz [Starega Malna](sm) ali z [Zaplane](zz).

## Razgled s Planine

Vzpon na Planino vas najprej pripelje do planinske koče, ki jo upravlja PD Vrhnika, tik za kočo pa se dviga razgledni stolp. Lep razgled na Ljubljansko kotlino in okoliško hribovje (od Polhograjskih dolomitov do Krima) boste imeli že ob stolpu, če se boste povzpeli nanj (za kar boste potrebovali tudi precej trdne živce, saj je stolp že precej v letih, pa tudi tabla na stolpu vas opozarja, da se vzpenjate na lastno odgovornost), bo razgled še lepši. V zimskih dneh boste lahko marsikdaj uživali v soncu in si prav privoščljivo ogledovali megleno morje pod vami.

{{<gallery>}}
{{<figure src="M_2-2210_IMG.JPG" caption="Razgledni stolp">}}
{{<figure src="M_0-3044_IMG.JPG" caption="Zavetišče na Planini">}}
{{<figure src="M_5-4545_IMG.JPG" caption="Megleno morje">}}
{{<figure src="M_5-4546_IMG.JPG" caption="Polhograjski dolomiti">}}
{{</gallery>}}
{{<figure src="Razgled_Planina.jpg" caption="Poletni razgled s Špice" caption-position="bottom">}}

Planinska koča je odprta vse dni razen ponedeljka, in obisk vam lahko toplo priporočam -- vrhniški štruklji so fenomenalni.

## Izbor poti

{{<multipath-hike-list>}}

## Krožne poti

Množica poti, ki vodijo na Špico, vam daje tudi možnost da si izberete svojim željam primerno krožno pot, na primer:

-   Če ste pustili avto v Stari Vrhniki, se lahko spustite proti Vrhniki in se pred Kurjo vasjo po makadamski (tankovski) cesti mimo Betajnove vrnete nazaj v Staro Vrhniko.
-   Če ste pustili avto v Kurji vasi, se lahko spustite v Staro Vrhniko ali do Starga malna ter se do avta odpravite po makadamu.
-   Če ste pustili avto v Starem malnu, se lahko spustite v Vrhniko in se po dolini Bele vrnete v Star maln.
