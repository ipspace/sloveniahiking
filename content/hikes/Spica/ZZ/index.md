---
date: '1900-01-01T00:00:00'
delta: 70
description: Vzpon na Planino z zgornje Zaplane je nedvomno najkrajši in najbolj položen
  vzpon na Planino in zato primeren tudi za bolj lenobne sprehajalce.
duration: 1.5
height: 735
multipath: true
multilead: M_7-3754_IMG.JPG
name: Spica/ZZ
title: Na Planino z zgornje Zaplane
---
{{<figure src="M_7-3754_IMG.JPG" caption="Cerkev na Zaplani">}}

Vzpon na [Planino](../) z zgornje Zaplane je nedvomno najkrajši in najbolj položen vzpon na Planino in zato primeren tudi za bolj lenobne sprehajalce (tisti najbolj leni pa se seveda skoraj pod vrh pripeljejo z avtom).

{{<note warn>}}Ta pot je bila v februarju 2021 še vedno zaprta zaradi gradbenih del.{{</note>}} 

### Osnovni podatki

Zahtevnost
:   Deloma markirana, precej položna.

Dostop
:   Na Planino se odpravite od cerkve sv. Martina na Zaplani.

Dolžina
:   Zaplana--Planina: 45 minut\
    Vrnitev: 30 minut\
    Skupaj: 1 ura in pol

Višinska razlika
:   70 m

Čas obiska
:   Na pot se lahko odpravite v vseh letnih časih.

Priporočam
:   Za ta izlet ne potrebujete planinske opreme.

Zemljevid
:   Ljubljana in okolica, 1:50.000, PZS

Literatura
:   Andrej Stritar, Izleti po ljubljanski okolici

### Kratek opis poti

Pot se začne se pred cerkvijo sv. Urha in Martina v Zaplani, kjer lahko tudi parkirate. Do tod se lahko z avtomobilom pripeljete vsaj z dveh strani:

-   Nadaljujete z vožnjo mimo smučišča na Ulovki, na prvem križišču zavijete levo in se po krajšem klancu v nekaj minutah pripeljete do cerkve.
-   Z Vrhnike se odpeljete po stari cesti proti Logatcu. Na vrhu klanca (Cesarski vrh) zavijete desno v smeri Zaplana in se v nekaj minutah pripeljete do spodnje Zaplane (Jerinov grič). Na prvem križišču sredi travnikov zavijete desno (smer Planina, stolp), na vrhu klanca pa levo (smer Zaplana).

Za cerkvijo boste na drugi strani ceste hitro opazili stezo, ki se po grušču vzpenja v gozd, kjer se spremeni v prijazno gozdno pot in vas v nekaj minutah pripelje do kmetije Šuštar in asfaltne ceste proti Planini.

{{<figure src="M_6-5656_IMG.JPG" caption="Kažipot pri Šuštarju">}}

Pri Šuštarju se asfaltna cesta konča, kažipot proti stolpu vas usmeri na makadamsko cesto, ki se v začetku malce spusti ob zanimivi ograji na vaši levi, nato pa se začne spet vzpenjati. Prvemu malce daljšemu klancu sledi spust do sedla med Ulovko in Planino, nato pa vas od planinske koče loči le še en krajši vzpon.
