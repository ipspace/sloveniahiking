---
author: Milos_Kobe
date: '2004-02-22T00:00:00'
delta: 260
description: Sveti Ahac (ali Gora) je razgleden vrh v bližini Turjaka, na katerega
  se lahko povzpnemo v slabe pol ure. I
dirty: true
duration: 1
height: 748
image:
- M_01.jpg
- M_04.jpg
- M_01.jpg
- M_03.jpg
- M_02.jpg
- GoraSvAhaca.jpg
lead: M_01.jpg
name: svAhac
photo_author: Milos_Kobe
title: Sveti Ahac (Gora) nad Turjakom
x: 470
y: 83
---
{{<figure src="M_01.jpg">}} Gora s cerkvijo svetega Ahaca je razgleden vrh v bližini Turjaka, na katerega se lahko povzpnemo v slabe pol ure. Izlet nanj lahko združimo z ogledom znamenitega Turjaškega gradu in bližnjih Bajdinških slapov.

 

### Osnovni podatki

**Zahtevnost**
:   Označena, nezahtevna pot

**Dostop**
:   Do cerkve svetega Ahaca se bomo odpravili iz Turjaka ali vasi Mali Ločnik.

**Dolžina**
:   Vzpon: 20 do 30 minut\
    Skupaj: 1 ura

**Višina**
:   748 m

**Višinska razlika**
:   260 m

**Čas obiska**
:   Na izlet se lahko odpravite v vseh letnih časih, pozimi vam drevje ne bo zakrivalo razgleda na vrhu.

**Priporočam**
:   Za pot ne potrebujemo posebne opreme, dobri pohodni čevlji in palice pa seveda ne bodo odveč, zlasti pozimi.

**Karta**
:   Atlas Slovenije, stran 147

**Avtor**
:   Opis izleta in fotografije je prispeval gospod Miloš Kobe.

\
Več informacij o Turjaku in njegovi okolici boste našli tudi na teh spletnih straneh:

-   [Turjaški grad](http://www.burger.si/VelikeLasce/Turjak.htm)
-   [Bajdinški slapovi](http://www.burger.si/Slapovi/Ljubljana/Bajdinskislapovi/Bajdinskislapovi.htm)

Kratek opis poti
----------------

{{<figure src="M_04.jpg" caption="Mali Ločnik">}} {{<figure src="M_01.jpg" caption="Cerkev sv. Ahaca">}}

Do Turjaka in Malega Ločnika se pripeljete po glavni cesti Ljubljana--Kočevje. Nekaj kilometrov za Pijavo Gorico boste opazili odcep za Veliki Ločnik (levo). Po dveh kilometrih vas cesta pripelje do prve hiše vasi Turjak (na desni), čez dvesto metrov je na levi strani odcep za zaselek Mali Ločnik. Avto lahko pustite na izogibališču na levi strani ceste malo pred že omenjeno hišo ali pa na parkirišču (oz. na postajališču avtobusa) malo naprej od nje. Če si želite pot skrajšati, se lahko z avtom odpeljete po asfaltirani cesti do Malega Ločnika.

{{<figure src="M_03.jpg" caption="Razgled proti jugu">}} {{<figure src="M_02.jpg" caption="Pogled na Mokrc in Krim">}}

Od parkirišča se odpravite po magistralni cesti proti Turjaku in nato po stranski cesti v Mali Ločnik in naprej skozi vas, kjer vas pričaka kažipot (Sv.Ahac). Vzpon nadaljujete levo po cesti strmo navzgor. Cesta kmalu preide v kolovoz in pelje skozi gozd v ne prehudem vzponu. Po približno 20 minutah hoje pridemo na vrh Gore, kjer je cerkev Sv.Ahaca z ločenim zvonikom; oboje je zaščiten kulturni spomenik.

Cerkev sv.Ahaca je prvotno bila posvečena Mariji; kdaj je bila zgrajena ni znano. Po porazu turške vojske je bila v zahvalo prezidana in poimenovana po sv. Ahacu, na katerega dan (22.junija 1593) je Andrej Turjaški premagal Turke pri Sisku. Posebnost v cerkvi je kip Matere Božje, ki tre glavo turškega vojščaka. Na stenah so sledovi fresk iz 14. in 15. stoletja in zazidano gotsko okno.

Razgled z vrha Gore je obširen, odprt na skoraj vse strani, čeprav nekoliko oviran zaradi visokih dreves, zato se na Goro raje povzpnite pozimi ali v zgodnji pomladi.

{{<figure src="GoraSvAhaca.jpg">}}
