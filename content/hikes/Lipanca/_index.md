---
date: 1900-01-01 00:00:00+00:00
description: Lipanca je manjša planina nad Pokljuko, tik pod grebenom, ki ločuje Pokljuško
  planoto od doline Krme. Z Lipance boste imeli lep razgled na pokljuške gozdove in
  bohinjske gore, nad vami pa se bodo dvigale strme stene Lipanskega vrha.
draft: true
height: 1630
image:
- M_9-5985_IMG.JPG
name: Lipanca
title: Lipanca
x: 418
y: 137
---
{{<figure src="M_9-5985_IMG.JPG">}}

Lipanca je manjša planina nad Pokljuko, tik pod grebenom, ki ločuje Pokljuško planoto od doline Krme. Z Lipance boste imeli lep razgled na pokljuške gozdove in bohinjske gore, nad vami pa se bodo dvigale strme stene Lipanskega vrha. Privlačnost Lipance še povečuje Blejska koča, ki je odprta vse leto, prijazen oskrbnik pa poskrbi, da popotniki ne odidejo lačni ali žejni.

Izlet s Pokljuke na Lipanco je zanimiv že sam po sebi -- večina poti vodi najprej po mogočnih smrekovih gozdovih, nato pa se po bolj ali manj razgibanih poteh vzpnemo do Lipance. Bolj zahtevni planinci bodo Lipanco izkoristili kot izhodišče za vzpon na Debelo peč, Lipanski vrh ali Viševnik.

Na Lipanco vodi s Pokljuke množica poti -- najdaljša se začni malo pred Šport hotelom in zahteva dve uri hoje, najkrajša pot iz Medvedove konte pa traja le 30 minut, lahko pa se nanjo povzpnete tudi z Rudnega polja, za kar boste potrebovali približno uro in pol.

## Izbor poti

{{<multipath-hike-list>}}
