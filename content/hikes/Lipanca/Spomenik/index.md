---
date: 2005-01-09 00:00:00+00:00
delta: 300
description: Ena najkrajših poti na Lipanco se začne Pri rupah, ob spomeniku, ki stoji
  tik ob makadamski cesti, speljani čez Pokljuko.
duration: 2
height: 1630
lead: M_2_2208.JPG
map: 1
maplink: https://mapzs.projekti.si/poi/4972
multilead: M_2_2208.JPG
multipath: true
name: Lipanca/Spomenik
peak: 46.375630,13.927670
region: julian-alps
start: 46.365980,13.934012
title: Na Lipanco od spomenika Pri rupah
---
{{<figure src="M_2_2208.JPG">}}

Ena najkrajših poti na [Lipanco](../) se začne Pri rupah, ob spomeniku, ki stoji tik ob makadamski cesti, speljani čez Pokljuko. Pot je nekaj krajša kot tista s planine Javornik, višinska razlika pa je še vedno skoraj tristo metrov, kot nalašč za tiste, ki jim za druge vzpone zmanjkuje časa, vzpon iz Medvedove konte pa jim je prekratek. Cesta do spomenika Pri rupah je pozimi skoraj vedno splužena, zato je ta pot tudi najkrajši zimski dostop na Lipanco.

### Osnovni podatki

**Zahtevnost**
:   V spodnjem delu nekoliko slabše, zgoraj pa odlično markirana pot z občasnimi malce bolj strmimi vzponi.

**Dostop**
:   Izlet začnete z makadamske ceste, speljane čez Pokljuko.

**Dolžina**
:   Spomenik--Lipanca: 45 minut do 1 ura\
    Vrnitev: 45 minut\
    Skupaj: 2 uri

**Višina**
:   1630 m

**Višinska razlika**
:   300 m

**Čas obiska**
:   Na pot se lahko odpravite skoraj v vseh letnih časih. Če je pozimi makadamska cesta splužena, bo pot skoraj zagotovo že pregažena.

**Priporočam**
:   V spodnjem delu je pot strma in po dežju blatna. Dobra obutev in planinske palice zato ne bodo odveč.

**Karta**
:   Julijske Alpe, planinska karta, 1 : 50.000

Od spomenika do Lipance
-----------------------

Vzpon na Lipanco začnete pri spomeniku ob makadamski cesti čez Pokljuko. Do izhodišča boste najlaže prišli tako, da pri Mrzlem studencu zavijete z asfaltne ceste čez Pokljuko na makadam proti Lipanci (desno, če prihajate z Bleda ali iz Bohinja), pri planini Kranjska dolina zavijete levo (proti planini Javornik), nato pa se po makadamu odpeljete mimo planine Javornik še dober kilometer do velikega parkirišča ob spomeniku.

Če boste morda začeli pot na Rudnem polju, se po makadamu odpeljete proti Triglavu (to je edini kažipot), nato desno pod smučiščem (smer Lipanca/Viševnik), od smučišča pa ves čas naravnost po gozdni cesti. Dobrih petsto metrov pred spomenikom se boste znašli na razcepu; ne dajte se zmesti, ampak vozite *naravnost* do parkirišča.

{{<gallery>}} {{<figure src="M_2_2208.JPG">}}
{{<figure src="M_2_2209.JPG">}}
{{</gallery>}} 

Kažipot vas mimo spomenika pošlje na dobro uhojeno, a slabo markirano pot, ki najprej položno vodi skozi smrekov gozd, nato pa se začne nekoliko bolj strmo, a še vedno popolnoma naravnost dvigati po Veliki preseki do naslednje gozdne ceste. To prečkate in se po nekoliko bolj položni stezi zlagoma povzpnete do križišča s potjo, ki vodi na Pokljuko s planine Javornik. Dolg položen klanec vas nato pripelje do odcepa poti proti Medvedovi konti, od tam pa je do Lipance le še slabih 20 minut prijetne hoje.

{{<figure src="M_2_2210.JPG" caption="Tik pod Lipanco, v ozadju Mrežce">}}
