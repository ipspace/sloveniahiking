---
title: Lilium
pagetitle: Slovenske lilije
---
Ob besedi lilija verjetno najprej pomislite na tiste čudovite bele, rumene ali oranžne rože, ki jih dobimo v cvetličarnah. Z malce sreče pa vas bodo na zgodnjepoletnih izletih po Sloveniji presenetile čudovite slovenske divje lilije.

V Sloveniji boste našli štiri vrste divjih lilij:

* Kranjsko lilijo (zlato jabolko) in turško lilijo (zlati klobuk) boste našli predvsem v višjih legah.
* Brstična lilija raste nekoliko nižje (vidite jo lahko npr. že na Zaplani).
* Žafranasto lilijo boste z veliko sreče našli le na Notranjskem Snežniku.
