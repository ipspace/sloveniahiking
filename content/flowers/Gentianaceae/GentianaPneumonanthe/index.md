---
color: B
date: '2004-09-12T00:00:00'
f_end: '9'
f_start: '7'
family: Gentianaceae
flower_type: C
image:
- M_8_1803.JPG
- M_8_1804.JPG
- M_8_1805.JPG
latin: Gentiana pneumonanthe
lead: M_8_1805.JPG
lead_sample: false
name: index
order: Gentiana
parallel: false
petals: '5'
petals_joined: false
star_shape: false
title: Močvirski svišč
---
Močvirski svišč cveti od julija do septembra na vlažnih travnikih in barjih po vsej Sloveniji. Marsikje ga boste težko opazili, saj je med sosednjimi višjimi rastlinami skorajda neopazen, nase opozarja le z lepimi modrimi cvetovi, ki s svojo obliko povedo, da spada med [svišče](../l_gentiana.htm).

Od [drugih sviščev](../l_gentiana.htm) boste močvirskega hitro ločili:

-   Venec je moder.
-   Cvetovi niso nakopičeni v ovršnih socvetjih kot pri [navzkrižnolistnem](../GentianaCruciata(NavzkriznolistniSvisc)/si_GentianaCruciata(NavzkriznolistniSvisc).asp) ali [panonskem](../GentianaPannonica(PanonskiSvisc)/si_GentianaPannonica(PanonskiSvisc).asp) svišču.
-   Pritlični listi niso zbrani v izraziti rozeti kot pri večini sviščev.
-   Steblo je precej višje od 10 cm.
-   Listi so črtalastosuličasti in precej ožji kot pri [svečniku](../GentianaAsclepiadea(Svecnik)/si_GentianaAsclepiadea(Svecnik).asp) (tako ju boste tudi najhitreje ločili).
-   Cvetovi so zgoščeni na vrhu stebla, cvetovi [svečnika](../GentianaAsclepiadea(Svecnik)/si_GentianaAsclepiadea(Svecnik).asp) pa so enakomerno razvrščeni vzdolž vsega stebla.
