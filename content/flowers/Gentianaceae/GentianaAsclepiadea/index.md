---
color: B
f_end: '9'
f_start: '7'
family: Gentianaceae
flower_type: C
image:
- M_7-2720_IMG.JPG
- M_7-2721_IMG.JPG
- M_0-3021_IMG.JPG
- M_0-3011_IMG.JPG
- M_1-3180_IMG.JPG
latin: Gentiana asclepiadea
lead: M_7-2720_IMG.JPG
lead_sample: false
order: Gentiana
parallel: false
petals: '5'
petals_joined: false
star_shape: false
title: Svečnik
---
Svečnik ali svilničasti svišč boste našli na travnikih ali v gozdovih marsikje v Sloveniji. Če bodo cvetovi popolnoma odprti, ga ne bo težko prepoznati, saj dobijo cvetovi obliko, značilno za [večino sviščev](../../genus/gentiana/). Prepoznavanje rastline z bolj zaprtimi cvetovi pa bo malce bolj zahtevno, a ne prehudo.

Tako kot večina sviščev ima tudi svečnik

-   moder cvet, ki ga sestavlja pet listov zraščenih v cev,
-   pet prašnikov med venčnimi listi,
-   nasprotne stebelne liste.

Od drugih sviščev pa boste svečnik ločili po tehle znakih:

-   Steblo, visoko do 90 cm, je olistano s suličastimi, koničastimi listi.
-   Cvetovi rastejo v socvetju na vrhu rastline, pa tudi v parih za stebelnimi listi.

Svečnik lahko raste v dveh zelo zanimivih oblikah -- listi so lahko nasprotni, vendar enakomerno razporejeni okoli osi stebla, lahko pa so na videz dvoredni (vsi v isti ravnini), nad njimi pa rastejo pari cvetov.
