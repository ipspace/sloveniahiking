---
color: B
date: 2007-06-24 00:00:00+00:00
f_end: '9'
f_start: '7'
family: Gentianaceae
flower_type: C
image:
- M_210193.JPG
latin: Gentiana terglouensis
lead: M_210193.JPG
lead_sample: false
order: Gentiana
parallel: false
petals: '5'
petals_joined: false
star_shape: false
title: Triglavski svišč
---
Triglavski svišč cveti od julija do septembra na kamnitih tratah, med drobnim gruščem in v skalnih razpokah v slovenskih Alpah (prvič so ga našli na pobočjih Triglava, ki mu je dal tudi ime). Ta drobcena visokogorska rastlina je razrasla trajnica z množico jalovih poganjkov, zato vas bodo navadno razveselili drobni kupčki intenzivno modrih cvetov. Od [drugih sviščev](../../genus/gentiana/) boste triglavskega ločili takole:

-   Cvetovi so posamični.
-   Rastlina ima jalove poganjke.
-   Pritlični listi so v izraziti rozeti. Včasih boste našli tudi rastline brez rozete, takrat bo prepoznavanje še enostavnejše (vsi drugi majhni svišči z jalovimi poganjki imajo rozeto).
-   Venčna cev je ozka, krpe pa pladnjasto razširjene, podobno kot pri  [spomladanskem svišču](../../gentianavernassp.verna/spomladanski-sviš&#269;/).
-   Najdaljši listi rozete niso daljši od stebelnih listov (pri [spomladanskem svišču](../../gentianavernassp.verna/spomladanski-sviš&#269;/) so približno dvakrat daljši).
-   Listi rozete so rombasti ali jajčastosuličasti, večinoma koničasti, in se razločno strehasto prekrivajo.
-   Najvišji stebelni listi so tik pod čašnimi.
