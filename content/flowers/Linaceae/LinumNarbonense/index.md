---
color: B
date: 2003-10-26 00:00:00+00:00
f_end: 7
f_start: 7
family: Linaceae
flower_type: C
image:
- M_4-5471_IMG.JPG
- M_4-5473_IMG.JPG
latin: Linum narbonense
lead: M_4-5471_IMG.JPG
lead_sample: false
name: index
order: Linum
parallel: false
petals: 5
petals_joined: false
star_shape: false
title: Francoski lan
---
Nežne modre cvetove francoskega lana boste opazili ponekod na Primorskem in Notranjskem, a le če se boste tja odpravili v začetku poletja (na Slavniku smo ga opazili že v juniju).

Tako kot drugi lani ima tudi francoski cvetove, ki jih sestavlja pet prostih venčnih listov, pet čašnih listov, pet prašnikov in nadrasla plodnica. Listi so črtalasti, po steblu so razvrščeni spiralasto.

Od podobnih lanov z modrimi cvetovi boste francoski lan, ki kot trajnica navadno požene več stebelc, ločili po na dolgo priostrenih čašnih listih s širokim kožnatim robom in obliki stebelnih listov, na katere bodite še posebej pozorni. Na kraških košenicah boste namreč našli tudi dvoletni lan, ki ima nitaste zgornje liste in manjše cvetove (venčni listi francoskega lana so dolgi 2--3 cm).
