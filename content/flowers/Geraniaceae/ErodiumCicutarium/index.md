---
color: R
date: 2004-04-11 00:00:00+00:00
f_end: 7
f_start: 3
family: Geraniaceae
flower_type: C
image:
- M_6_0693.JPG
- M_7_0723.JPG
latin: Erodium cicutarium
lead: M_6_0693.JPG
lead_sample: false
name: index
order: Erodium
parallel: false
petals: 5
petals_joined: false
star_shape: false
title: Navadni čapljevec
---
Navadni čapljevec cveti od konca marca do julija na suhih travnikih in ob poteh. Najlaže ga boste našli na Primorskem, pa tudi tu in tam na Štajerskem in v Zasavju.

Cvetovi čapljevca so že na prvi pogled podobni cvetom krvomočnic (geranij), saj imajo pet venčnih listov, pet čašnih listov, deset prašnikov in nadraslo plodnico. Prav kmalu boste opazili tudi prvo razliko, saj so čašni listi precej odmaknjeni od venčnih, sicer pa boste čapljevce ločili od krvomočnic tudi takole:

-   Listi čapljevcev so celi, srčasti ali pernato deljeni, listi krvomočnic pa so praviloma dlanasto deljeni.
-   V cvetu čapljevca je pet prašnikov brez prašnic.

Od drugih čapljevcev boste navadnega ločili predvsem po njegovih listih (glej spodnjo fotografijo), ki so pernato deljeni (listi srčastolistnega čapljevca so celi ali plitvo krpati), krpe so sedeče in ponovno pernato deljene (krpe muškatnega čapljevca so jajčaste in razločno pecljate), med njimi pa ni majhnih lističev kot pri dolgokljunatem čapljevcu.
