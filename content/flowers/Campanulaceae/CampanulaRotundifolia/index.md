---
color: B
date: '2006-10-01T00:00:00'
f_end: '9'
f_start: '5'
family: Campanulaceae
flower_type: C
image:
- M_G_3159.JPG
- M_G_3193.JPG
latin: Campanula rotundifolia
lead: M_G_3159.JPG
lead_sample: false
name: index
order: Campanula
parallel: false
petals: '5'
petals_joined: false
star_shape: false
title: Okroglolistna zvončica
---
Okroglolistna zvončica je v Sloveniji precej redka (ali pa je vsaj redko tako izrazita, da jo je lahko določiti). Raste na travnikih, v svetlih gozdovih in tudi na starih zidovih; cveti od maja pa včasih vse do septembra. Zanesljivo jo boste našli na grebenu med vrhovoma [Donačke gore](/Izleti/DonackaGora/), na starem zidu blizu [križišča na Predmeji](http://www.zaplana.net/Izleti/Kucelj/index.asp?sect=2&pfx=PM) in na travnikih sredi Male Lazne.

Od večine zvončic ločijo okroglolistno ozki šilasti čašni listi, od zelo podobnih zvončic ([Marchesettijeve](../CampanulaMarchesettii(MarchesettijevaZvoncica)/si_CampanulaMarchesettii(MarchesettijevaZvoncica).asp), [Witasekine](../CampanulaWitasekiana(WitasekinaZvoncica)/si_CampanulaWitasekiana(WitasekinaZvoncica).asp) ali [Scheuchzerjeve](../CampanulaScheuchzeri(ScheuchzerjevaZvoncica)/si_CampanulaScheuchzeri(ScheuchzerjevaZvoncica).asp)) pa jo boste ločili takole:

-   Cvetni popki so pokončni ([Witasekina](../CampanulaWitasekiana(WitasekinaZvoncica)/si_CampanulaWitasekiana(WitasekinaZvoncica).asp) in [Scheuchzerjeva](../CampanulaScheuchzeri(ScheuchzerjevaZvoncica)/si_CampanulaScheuchzeri(ScheuchzerjevaZvoncica).asp) zvončica imata kimaste).
-   Spodnji stebelni listi so pecljati ([Marchesettijeva](../CampanulaMarchesettii(MarchesettijevaZvoncica)/si_CampanulaMarchesettii(MarchesettijevaZvoncica).asp) zvončica ima večinoma sedeče).

Najbolj zanesljiv znak za določanje okroglolistne zvončice pa so pritlični listi -- ti so dolgopecljati in izrazite okrogle srčaste oblike (glej desno fotografijo). Žal ti listi kmalu ovenejo.
