---
color: B
date: 2006-10-01 00:00:00+00:00
f_end: 9
f_start: 5
family: Campanulaceae
flower_type: C
image:
- M_G_3159.JPG
- M_G_3193.JPG
latin: Campanula rotundifolia
lead: M_G_3159.JPG
lead_sample: false
order: Campanula
parallel: false
petals: 5
petals_joined: false
star_shape: false
title: Okroglolistna zvončica
---
Okroglolistna zvončica je v Sloveniji precej redka (ali pa je vsaj redko tako izrazita, da jo je lahko določiti). Raste na travnikih, v svetlih gozdovih in tudi na starih zidovih; cveti od maja pa včasih vse do septembra. Zanesljivo jo boste našli na grebenu med vrhovoma [Donačke gore](/Izleti/DonackaGora/), na starem zidu blizu [križišča na Predmeji](/Izleti/Kucelj/) in na travnikih sredi Male Lazne.

Od večine zvončic ločijo okroglolistno ozki šilasti čašni listi, od zelo podobnih zvončic ([Marchesettijeve](../campanulamarchesettii/), [Witasekine](../campanulawitasekiana/) ali [Scheuchzerjeve](../campanulascheuchzeri/)) pa jo boste ločili takole:

-   Cvetni popki so pokončni ([Witasekina](../campanulawitasekiana/) in [Scheuchzerjeva](../campanulascheuchzeri/) zvončica imata kimaste).
-   Spodnji stebelni listi so pecljati ([Marchesettijeva](../campanulamarchesettii/) zvončica ima večinoma sedeče).

Najbolj zanesljiv znak za določanje okroglolistne zvončice pa so pritlični listi -- ti so dolgopecljati in izrazite okrogle srčaste oblike (glej desno fotografijo). Žal ti listi kmalu ovenejo.
