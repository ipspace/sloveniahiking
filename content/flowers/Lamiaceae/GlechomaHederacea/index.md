---
color: B
date: '2003-05-11T00:00:00'
f_end: '6'
f_start: '4'
family: Lamiaceae
flower_type: C
image:
- M_0-5029_IMG.JPG
- M_0-5030_IMG.JPG
latin: Glechoma hederacea
lead: M_0-5029_IMG.JPG
lead_sample: false
name: index
order: Glechoma
parallel: false
petals: '5'
petals_joined: false
star_shape: false
title: Bršljanasta grenkuljica
---
Bršljanasto grenkuljico boste na kamnitih, travnatih pobočjih po vsej Sloveniji opazili od aprila do junija. Od [drugih ustnatic](../l_lamiaceae.htm) jo boste ločili po tehle znakih:

-   Stebelni listi so pecljati, ledvičasto-srčasti in grobo, topo nazobčani.
-   Cvetovi so dlakavi, modrovijoličasti (na fotografiji nekoliko presvetli), po dva ali trije v zalistju (glejte desno fotografijo).
-   Cvetovi imajo štiri vzporedne prašnike, ki štrlijo iz venčne cevi. Notranja prašnika sta daljša od zunanjih.
-   Zgornja ustna je ravna, spodnja tridelna (oblika cveta je lepo vidna na spodnji fotografiji). Na spodnji ustni boste opazili vijoličaste vzorce na svetlejši podlagi.

Od podobne dlakave grenkuljice boste bršljanasto najlaže ločili po odsotnosti dlak, kar pa ni najbolj zanesljiv znak. Bolj zanesljivo bo, če boste pogledali velikost cvetov (cvetovi bršljanaste grenkuljice so krajši od dveh centimetrov) in obliko čašnih zobcev (ti so trikotni), podaljšanih v resaste konice (oglejte si povečano fotografijo spodaj).
