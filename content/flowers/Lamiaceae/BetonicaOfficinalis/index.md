---
color: R
date: 2007-01-28 00:00:00+00:00
f_end: '8'
f_start: '6'
family: Lamiaceae
flower_type: C
image:
- M_4-2434_IMG.JPG
latin: Betonica officinalis
lead: M_4-2434_IMG.JPG
lead_sample: false
order: Betonica
parallel: false
petals: '5'
petals_joined: false
star_shape: false
title: Navadni čistec
---
Navadni čistec cveti sredi poletja na gozdnih travnikih in obronkih gozdov po vsej Sloveniji razen na južnem Primorskem. Po obliki cveta ga boste takoj uvrstili med [ustnatice](../../family/lamiaceae/), določanje rodov pa je v tej družini vedno neprijetno početje. Čistec določite takole:

-   Cvetovi so somerni in dvoustnati. Spodnja venčna ustna je brez gub (te imajo le cvetovi [zebratov](../../galeopsisspeciosa/pisani-zebrat/)).
-   Cvetovi imajo štiri prašnike, ki štrlijo iz venčne cevi.
-   Cvetni venec je daljši od čaše.
-   Prašniki so vzporedni; notranja prašnika sta krajša od zunanjih.
-   Venčna cev ni trebušasto razširjena kot pri [mrtvih koprivah](../../lamiumorvala/velecvetna-mrtva-kopriva/).
-   Čaša ni široko dvoustna kot pri [medeniki](../../melittismelissophyllum/medenika/).
-   Čašni zobci niso zrasli v obročast rob.
-   Peclji spodnjih listov so do štirikrat daljši od listne ploskve.
-   Rastlina ima številne prizemne listne rozete; cvetoči poganjki rastejo ob rozeti.

Ko se prebijete skozi določanje roda, je delo lažje; v Sloveniji so namreč le tri vrste čistcev, od teh ima le pozni rumenkastobel cvet. Nekaj teže bo ločiti navadni in Jacquinov čistec. Še najlažje delo boste imeli, če boste rastlino našli v nižinah (Jacquinov čistec uspeva le v gorah), drugače pa preverite, ali je steblo prileglodlakavo in ali so listi rozete dolgopecljati in imajo srčasto dno.
