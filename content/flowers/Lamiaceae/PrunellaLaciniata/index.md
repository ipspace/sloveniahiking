---
color: W
date: 2006-09-17 00:00:00+00:00
f_end: '9'
f_start: '7'
family: Lamiaceae
flower_type: C
image:
- M_G_3048.JPG
latin: Prunella laciniata
lead: M_G_3048.JPG
lead_sample: false
order: Prunella
parallel: false
petals: '5'
petals_joined: false
star_shape: false
title: Deljenolistna črnoglavka
---
Rastlina z belimi cvetovi in imenom *črnoglavka* je nedvomno nenavadna, drobni, do 25 cm visoki rastlini na spodnji fotografiji pa so ime prislužile njene sorodnice, ki imajo res temnomodre cvetove. Že bežen pogled na njene cvetove bo povedal, da je pred vami [ustnatica](../../family/lamiaceae/), od drugih ustnatic pa boste črnoglavke ločili takole:

-   Cvetni venec je dvoustnat, vsi štirje prašniki so plodni.
-   Prašniki so vzporedni in štrlijo iz venčne cevi. Notranja prašnika sta krajša od zunanjih.
-   Čaša je dvoustna, zgornja ustna ima tri zobce, spodnja je dvodelna.

V Sloveniji boste našli tri vrste črnoglavk, poleg deljenolistne še navadno in velecvetno. Ločevanje sploh ni zahtevno; deljenolistna ima pernato deljene belodlakave liste (listi drugih dveh so celi) in rumenkastobele cvetove.
