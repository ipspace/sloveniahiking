---
color: Y
date: 2003-05-11 00:00:00+00:00
f_end: '6'
f_start: '5'
family: Lamiaceae
flower_type: C
image:
- M_1-5180_IMG.JPG
- M_1-5184_IMG.JPG
latin: Galeobdolon montanum
lead: M_1-5184_IMG.JPG
lead_sample: false
order: Galeobdolon
parallel: false
petals: '5'
petals_joined: false
star_shape: false
title: Gorska rumenka
---
Če boste ob pogledu na rumenko rekli \"Pa saj gre vendar za mrtvo koprivo,\" se ne boste prav dosti zmotili -- rumenka je ena od bolj \"zmedenih\" rož: nekateri jo uvrščajo med mrtve koprive (*Lamium galeobdolon*), spet drugi priznavajo, da gre v bistvu za nekaj zelo podobnega mrtvi koprivi, in jo uvrščajo v rod *Lamiastrum*, slovenska botanika pa jo uvršča v rod *Galeobdolon.*

Kakorkoli že, rumenka je v resnici zelo podobna mrtvi koprivi (za začetek si torej preberite o [lastnostih ustnatic](../family/lamiaceae/) in [mrtvih kopriv](../genus/lamium/)); od nje jo poleg malenkosti loči le barva venčnih listov (ki je, kot ime pove, rumena).

V Sloveniji boste večinoma našli gorsko rumenko *(Galeobdolon montanum* -- na spodnji fotografiji)*,* ki ima zlatorumen venec, ter navadno rumenko, ki ima bledorumen venec in včasih bele pege na listih. Zelo redko (razen če živite v Ljubljani, raste namreč na Ljubljanskem gradu) pa boste videli srebrno rumenko, katere listi so na zgornji strani srebrno pegasti.
