---
color: Y
date: 2004-04-18 00:00:00+00:00
f_end: 6
f_start: 4
family: Euphorbiaceae
flower_type: B
image:
- M_8_0887.JPG
- M_8_0878.JPG
- M_8_0881.JPG
latin: Euphorbia wulfenii
lead: M_8_0881.JPG
lead_sample: false
order: Euphorbia
parallel: false
petals_joined: false
star_shape: false
title: Wulfenov mleček
---
Če se vam bo med sprehodi po kamnitih apnenčastih pobočjih tik nad morjem zazdelo da ste zagledali [mandeljevolistni mleček](../euphorbiaamygdaloides/), le da bo rastlina približno desetkrat prevelika, ste naleteli na Wulfenov mleček. Ta rastlina, eden največjih [mlečkov](../genus/euphorbia/) v naši okolici, v Sloveniji ne rase, nanj pa boste naleteli že nekaj kilometrov zahodno od Trsta ali v Dalmaciji (zato mu Angleži rečejo tudi dalmatinski mleček).

Cvetovi te zanimive rastline jo takoj uvrstijo med [mlečke](../genus/euphorbia/) (če boste v dvomih, odlomite cvet -- iz stebla se bo takoj pocedil bel mleček), od drugih mlečkov pa ga boste verjetno ločili že na prvi pogled, lahko pa seveda preverite te znake:

-   Žleze na ovoju ciatija so polmesečaste (lepo vidno na desni fotografiji).
-   Podporni listi cvetov so zrasli med seboj.
-   Listi so na steblu razvrščeni spiralasto, spodnji del stebla cvetočih poganjkov je navadno gol.
-   Listi so ozkosuličasti, najširši v sredini lista (listi [mandeljevolistnega mlečka](../euphorbiaamygdaloides/) so najširši v zgornji polovici).
-   Rastlina je visoka do 180 cm ([mandeljevolistni mleček](../euphorbiaamygdaloides/) je dosti manjši).
