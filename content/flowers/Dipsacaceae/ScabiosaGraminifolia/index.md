---
color: B
date: '2005-11-06T00:00:00'
f_end: '8'
f_start: '7'
family: Dipsacaceae
flower_type: O
image:
- M_5_2548.JPG
latin: Scabiosa graminifolia
lead: M_5_2548.JPG
lead_sample: false
name: index
order: Scabiosa
parallel: false
petals: '5'
petals_joined: false
star_shape: false
title: Travnolistni grintavec
---
Modrovijolična socvetja travnolistnega grintavca boste le redko opazili; raste na visoko ležečih kamnitih pašnikih, predvsem v zahodnem delu Julijskih Alp in na južnih pobočjih Trnovskega gozda (fotografija je s Čavna).

To zanimivo rožo boste med grintavce najlaže uvrstili \"na pogled\", kar zaradi značilnega socvetja sploh ni težko, bolj natančni pa boste morda hoteli preveriti te znake:

-   Cvetovi so somerni, združeni v glavičasto socvetje.
-   Ovojek je ploščat in zvezdasto razprostrt.
-   Cvetna čaša je majhna, pod njo je zunanja čaša. Čaša ima do pet čašnih zobcev.
-   Cvetni venec ima pet venčnih listov, zunanji cvetovi so razločno večji od notranjih (ta lastnost daje socvetju značilno obliko).

Ločevanje travnolistnega grintavca od bližnjih sorodnikov je še lažje; je edini grintavec, ki ima celorobe črtalaste liste (listi vseh drugih so nazobčani ali deljeni).
