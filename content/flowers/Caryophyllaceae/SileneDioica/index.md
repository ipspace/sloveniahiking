---
color: R
date: 2003-08-10 00:00:00+00:00
f_end: 8
f_start: 4
family: Caryophyllaceae
flower_type: C
image:
- M_7-5746_IMG.JPG
- M_7-5748_IMG.JPG
latin: Silene dioica
lead: M_7-5746_IMG.JPG
lead_sample: false
name: index
order: Silene
parallel: false
petals: 5
petals_joined: false
star_shape: false
title: Rdeči slizek
---
Rdeči slizek boste od aprila do avgusta našli na travnikih, v gozdovih pa tudi med vlažnim grmovjem, predvsem v severni polovici Slovenije.

Zgradba zvezdastega cveta, ki ima pet venčnih listov, deset prašnikov in zraslo cvetno čašo, uvršča slizke med klinčnice, od drugih klinčnic pa jih boste ločili še po tehle znakih:

-   Listi nimajo prilistov.
-   Čašni listi so zrasli v cev, ki ima izstopajoča vzdolžna rebrca.
-   Rastlina ni ovijalka.

Ko boste ugotovili, da je pred vami slizek, bo pot do cilja zelo kratka -- rdeči slizek je eden od redkih pripadnikov družine klinčnic z enospolnimi cvetovi (nekateri cvetovi imajo samo prašnike, drugi samo plodnico), rastlina pa je dvodomna (kar pomeni, da ima tako moške kot tudi ženske cvetove). Od belega slizka, ki ima ravno tako enospolne cvetove, ga boste očitno hitro ločili po barvi cvetov pa tudi po velikosti cveta (cvetovi rdečega slizka so nekoliko manjši: čaša je dolga do 15 mm, venčni listi pa do 25 mm).
