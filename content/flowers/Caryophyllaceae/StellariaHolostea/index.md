---
color: W
date: '2007-04-22T00:00:00'
f_end: '6'
f_start: '5'
family: Caryophyllaceae
flower_type: C
image:
- M_0_00744.JPG
- M_0_00745.JPG
latin: Stellaria holostea
lead: M_0_00745.JPG
lead_sample: false
name: index
order: Stellaria
parallel: false
petals: '5'
petals_joined: false
star_shape: false
title: Velecvetna zvezdica
---
Velecvetna zvezdica je precej pogosta; uspeva v svetlih gozdovih in grmovnatih krajih po vsej Sloveniji, njene cvetove pa boste opazili od konca aprila do junija. Tisti bolj spretni jo boste že na prvi pogled uvrstili med klinčnice, drugim bodo pomagale te lastnosti:

-   Venčni listi so prosti.
-   Listi so celi in nasprotno razvrščeni.
-   Cvetovi imajo deset prašnikov.
-   Plodnica je nadrasla in ima več vratov.

Od drugih klinčnic boste zvezdice hitro ločili takole:

-   Rastlina nima prilistov.
-   Čašni listi niso zrasli v cev, venčni listi so globoko preklani.
-   Plodnica ima tri vratove (smiljke imajo štiri ali pet vratov).

Ko boste prepričani, da je pred vami zvezdica, preverite še te znake:

-   Steblo je štirirobo, listi so črtalastosuličasti, vsaj trikrat daljši od svoje širine.
-   Vsi listi so sedeči.
-   Venčni listi so precej daljši od čašnih in preklani približno do sredine.
-   Podporni listi so zeleni.
