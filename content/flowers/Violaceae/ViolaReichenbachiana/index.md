---
color: B
date: '2006-04-09T00:00:00'
f_end: '6'
f_start: '4'
family: Violaceae
flower_type: C
image:
- M_9_0950.JPG
- M_9_0949.JPG
- M_9_0956.JPG
latin: Viola reichenbachiana
lead: M_9_0950.JPG
lead_sample: false
name: index
order: Viola
parallel: false
petals: '5'
petals_joined: false
star_shape: false
title: Gozdna vijolica
---
Gozdna vijolica cveti od aprila do junija v listnatih in iglastih gozdovih. Tako kot zelo podobna [Rivinova vijolica](../ViolaRiviniana(RivinovaVijolica)/si_ViolaRiviniana(RivinovaVijolica).asp) ima tudi gozdna te lastnosti:

-   Trije venčni listi so obrnjeni navzdol.
-   Čašni listi so priostreni.
-   Steblo je olistano, razvito že v začetku cvetenja in ni enoredno dlakavo.
-   Prilisti srednjih stebelnih listov so mnogo krajši od listnih pecljev (pri visoki vijolici daljši).
-   Listi so jajčasti s srčastim dnom in razločno nazobčani.
-   Rastlina ima pritlično listno rozeto ([pasja vijolica](../ViolaCanina(PasjaVijolica)/si_ViolaCanina(PasjaVijolica).asp) je nima).

Od Rivinove boste gozdno ločili takole:

-   Ostroga je temnovijolična, ozka, priostrena, ukrivljena rahlo navzdol (pri [Rivinovi vijolici](../ViolaRiviniana(RivinovaVijolica)/si_ViolaRiviniana(RivinovaVijolica).asp) svetla, debela, topa, rahlo ukrivljena navzgor).
-   Priveski čašnih listov so kratki (pri [Rivinovi vijolici](../ViolaRiviniana(RivinovaVijolica)/si_ViolaRiviniana(RivinovaVijolica).asp) skoraj kvadratni).
