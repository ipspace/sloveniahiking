---
color: Y
date: '2003-11-02T00:00:00'
f_end: '8'
f_start: '5'
family: Violaceae
flower_type: C
image:
- M_9-5921_IMG.JPG
- M_9-5922_IMG.JPG
latin: Viola biflora
lead: M_9-5921_IMG.JPG
lead_sample: false
name: index
order: Viola
parallel: false
petals: '5'
petals_joined: false
star_shape: false
title: Dvocvetna vijolica
---
Nežne rumene cvetove dvocvetne vijolice boste od maja do avgusta opazili na vlažnih skalnih tleh, največkrat v slovenskih Alpah. Tako kot ostale divje mačehe ima tudi dvocvetna vijolica štiri venčne lističe obrnjene navzgor. Od večine ostalih vijolic boste to rožico zato hitro ločili že po obliki cveta, od bolj podobnih sorodnic pa jo razlikujemo po teh lastnostih:

-   Rastlina ima vedno dva rumena cveta (od tod tudi njeno ime).
-   Listi so ledvičasti, širina listne ploskve je večja od njene dolžine.
-   Prilisti so priostreni in celorobi.
-   Če boste cvet dvocvetne vijolice razdrli, boste opazili, da je vrat pestiča pravokotno upognjen (potrebovali boste seveda odlične oči ali lupo).

Dvocvetni vijolici je najbolj podobna zelo redka Zoisova vijolica, ki pa uspeva le na ozkem območju Karavank.
