---
color: Y
date: 2005-04-17 00:00:00+00:00
f_end: '6'
f_start: '3'
family: Saxifragaceae
flower_type: B
image:
- M_3_2373.JPG
- M_3_2371.JPG
latin: Chrysosplenium alternifolium
lead: M_3_2373.JPG
lead_sample: false
order: Chrysosplenium
parallel: false
petals: '4'
petals_joined: false
star_shape: false
title: Premenjalnolistni vraničnik
---
Ko boste zagledali drobna socvetja vraničnika od daleč, boste morda naredili podobno napako kot jaz in najprej pomislili, da je pred vami mleček (meni je prišel na misel [bradavičasti mleček](../euphorbiaverrucosa/)), nekoliko bolj natančen pogled na cvet pa bo pokazal, da ima ta štiri čašne liste (venčnih ni) in osem prašnikov, kar ga skupaj s podraslo plodnico uvršča med kamnokrečevke.

Premenjalnolistni vraničnik (tako dolgo ime ima zato, da ga ločimo od nasprotnolistnega, ki ga v Sloveniji verjetno ni) raste po vsej Sloveniji. Našli ga boste na senčnih in vlažnih mestih, predvsem v gozdovih in na gozdnih robovih. Za zanesljivo določitev preverite poleg zgradbe cveta še te znake:

-   Rastlina je trajnica s trikotnim krhkim steblom in dolgimi pritlikami, zato pogosto najdete prave preproge vraničnika.
-   Listi so celi in nazobčani. Na steblu so razvrščeni spiralasto.
-   Cvetovi so obdani s številnimi rumenkastimi podpornimi listi (lepo so vidni na spodnji fotografiji).
