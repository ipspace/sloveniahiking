---
color: W
date: '2004-03-14T00:00:00'
f_end: '5'
f_start: '4'
family: Scrophulariaceae
flower_type: C
image:
- M_4-5441_IMG.JPG
- M_4-5443_IMG.JPG
latin: Pedicularis friderici-augusti
lead: M_4-5441_IMG.JPG
lead_sample: false
name: index
order: Pedicularis
parallel: false
petals: '5'
petals_joined: false
star_shape: false
title: Bledorumeni ušivec
---
Bledorumeni ušivec je ena tistih rož, ki jih boste zagotovo prepoznali na prvi pogled: gostega volnatodlakavega socvetja bledorumenih somernih cvetov nima nobena druga slovenska roža. Najlaže ga boste našli aprila in maja na Slavniku in okoliških hribih.

Od drugih črnobinovk ušivce ločijo te lastnosti:

-   Cvetovi imajo štiri prašnike, vsi štirje so plodni.
-   Venec pri dnu nima ostroge ali izbokline (kot cvetni venec [madronščice](../LinariaVulgaris(NavadnaMadronscica)/si_LinariaVulgaris(NavadnaMadronscica).asp) ali [poponca](../CymbalariaMuralis(ZidniPoponec)/si_CymbalariaMuralis(ZidniPoponec).asp)).
-   Zgornja ustna venca je čeladasta (dobro vidno na desni fotografiji).

 Poleg dlakavega socvetja (to je zagotovo najbolj opazen določevalni znak) se bledorumeni ušivec od drugih ušivcev loči še po takole:

-   Zgornja ustna se konča z dvema zobcema (povečajte desno fotografijo).
-   Venec je bledorumen (močvirski ušivec ima rdeč venec).
