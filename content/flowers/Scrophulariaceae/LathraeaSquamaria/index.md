---
author: Mojca_Lustrek
color: B
date: '2006-06-04T00:00:00'
f_end: '6'
f_start: '3'
family: Scrophulariaceae
flower_type: C
image:
- M_006060101.jpg
latin: Lathraea squamaria
lead: M_006060101.jpg
lead_sample: false
name: index
order: Lathraea
parallel: false
petals: '5'
petals_joined: false
star_shape: false
title: Navadni lusnec
---
Cvetove navadnega lusneca boste spomladi opazili v bližini jelše, leske ali bukve, ki jih zajeda, v začetku poletja pa ga boste našli više v gorah, kjer zajeda smreko (kot ta na fotografiji). Zajedalskih cvetnic brez klorofila (zato niso zelene) v Sloveniji ne boste našli prav veliko (izjema je družina pojalnikovk), zato prepoznavanje lusneca ne bi smelo biti pretežko. Ker pa so njegovi somerni cvetovi z zraslimi čašnimi in venčnimi listi vendarle precej podobni cvetovom pojalnikov, bodite pozorni na te razlike:

-   Lusnec ima razvejeno koreniko, pojalniki pa korenike nimajo.
-   Steblo lusneca je rožnato ali belkasto. Pojalniki imajo drugače obarvano steblo.
-   Socvetje lusneca je enostransko, socvetja pojalnikov pa so vedno večstranska.
