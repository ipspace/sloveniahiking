---
color: Y
date: 2003-07-13 00:00:00+00:00
f_end: 7
f_start: 5
family: Scrophulariaceae
flower_type: C
image:
- M_7-5737_IMG.JPG
- M_7-5733_IMG.JPG
- M_7-5734_IMG.JPG
latin: Verbascum alpinum
lead: M_7-5734_IMG.JPG
lead_sample: false
order: Verbascum
parallel: false
petals: 5
petals_joined: false
star_shape: false
title: Volnati lučnik
---
Volnati lučnik cveti od maja do julija na gozdnih jasah, med grmovjem in ob travnikih na nekoliko bolj suhih mestih. Videli ga boste nekoliko redkeje kot druge lučnike, saj raste le v Posočju, ponekod v predalpskem svetu ter tu in tam na Štajerskem (posnetki so z [Mrzlice](/hikes/mrzlica)).

Tako kot pri drugih lučnikih bo začetno prepoznavanje verjetno preprosto, lahko pa seveda preverite lastnosti lučnikov. Tudi razlikovanje od drugih lučnikov zahteva le natančen pogled na socvetje:

-   Rumeni cvetovi z vijoličastimi prašnicami so zbrani v gosto, sestavljeno grozdasto socvetje.
-   Cvetni peclji so vsaj tako dolgi kot cvetna čaša, venec je na zunanji strani gol.

Če vas zanima, od kod je volnati lučnik dobil ime, si oglejte spodnjo stran stebelnih listov, ki je prekrita z gostimi dlačicami, pa tudi steblo je dlakavo.

Mimogrede, volnati lučnik je ena tistih rastlin, pri katerih so botaniki slovensko ime izbrali na podlagi lastnosti rastline in niso slepo prevajali latinskega imena (kot pri [alpskem vimčku](../epimediumalpinum), ki raste nad Čateškimi Toplicami).
