---
color: R
date: '2004-07-04T00:00:00'
f_end: '6'
f_start: '5'
family: Iridaceae
flower_type: B
image:
- M_5_1554.JPG
- M_5_1555.JPG
latin: Gladiolus illyricus
lead: M_5_1554.JPG
lead_sample: false
name: index
order: Gladiolus
parallel: false
petals: '6'
petals_joined: false
star_shape: false
title: Ilirski meček
---
Na toplih travnikih južne Primorske in Notranjske, pa tudi tu in tam v okolici Ljubljane zacveti v maju in juniju ilirski meček, nizka cvetlica z gostim socvetjem rdečkastovijoličnih cvetov.

Mečke boste zlahka prepoznali -- nekateri boste takoj opazili, da so njihovi cvetovi podobni cvetom gladiol (nič čudnega, mečki so namreč divje gladiole), drugi pa lahko preverite te lastnosti:

-   Somerni cvetovi brez cvetne čaše so sestavljeni iz šestih pri dnu zraslih cvetnih listov.
-   Cvet ima tri prašnike.

Od drugih mečkov boste ilirskega ločili takole:

-   Prašnice so krajše od prašnih niti (laški meček ima daljše prašnice).
-   Socvetje je rahlo. Cev cvetnega odevala ni zakrivljena (strešnati meček, ki raste le v Breginjskem kotu, ima močno zakrivljeno cev).
-   Socvetje je pogosto dvoredno, sestavljeno iz številnih cvetov (močvirski meček ima enostransko socvetje iz največ šestih cvetov).
