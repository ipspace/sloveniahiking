---
color: B
date: 2003-06-01 00:00:00+00:00
f_end: 6
f_start: 5
family: Iridaceae
flower_type: B
image:
- M_4-5462_IMG.JPG
- M_4-5464_IMG.JPG
- M_4-5475_IMG.JPG
latin: Iris pallida illyrica
lead: M_4-5475_IMG.JPG
lead_sample: false
name: index
order: Iris
parallel: false
petals: 6
petals_joined: false
star_shape: false
title: Ilirska perunika
---
Ilirsko peruniko boste v maju in juniju našli na ozkem pasu, ki sega od Slavnika proti severu, in ponekod v okolici Nove Gorice. Zgradba cveta, ki ima šest modrovijoličastih venčnih listov razporejenih tako, da dajejo vtis treh ločenih cvetov, vam bo takoj povedala, da gre za peruniko.

Od drugih perunik boste blede perunike, med katere sodi tudi ilirska perunika, ločili takole:

-   Zunanji (spodnji) cvetni listi so \"brkati\" (lepo vidno na desni in srednji fotografiji).
-   Podporni listi so v času cvetenja suhokožnati (glej levo fotografijo).

Od bližnjih sorodnic (blede perunike in južnoalpske perunike) pa boste ilirsko peruniko ločili po

-   temnomodrih do vijoličnih cvetovih -- pravo barvo ima cvet na srednji fotografiji (bleda perunika ima svetlejše cvetove),
-   temneje rjavih podpornih listih (bleda perunika ima srebrnobele podporne liste) in
-   dolžini peclja drugega cveta -- ta je sedeč ali na kratkem peclju, kot se lepo vidi na levi fotografiji (pri južnoalpski peruniki je pecelj daljši od 3 cm).
