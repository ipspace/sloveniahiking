---
color: R
date: 2004-12-26 00:00:00+00:00
f_end: '9'
f_start: '6'
family: Orchidaceae
flower_type: B
image:
- M_7_1717.JPG
- M_7_1716.JPG
latin: Nigritella rhellicani
lead: M_7_1717.JPG
lead_sample: false
order: Nigritella
parallel: false
petals: '6'
petals_joined: false
star_shape: false
title: Črna murka
---
Črne murke boste našli sredi poletja na kamnitih tratah in pobočjih visoko v Julijskih Alpah in Karavankah, pa tudi na Poreznu. Značilna oblika socvetja te drobcene rastline vam bo takoj povedala, da je pred vami murka, če pa boste natančneje pogledali posamezne cvetove v socvetju, boste ugotovili, da so somerni. Imajo po šest lističev in nimajo cvetne čaše.

Od drugih kukavičevk (murke spadajo v to družino) boste murke ločili po zgradbi cveta: medena ustna je sicer podaljšana v ostrogo, vendar obrnjena navzgor (pri vseh drugih kukavičevkah razen pri nadbradcu je medena ustna spodnji list v cvetu). Zgradba cveta se lepo vidi na fotografijah iz galerije slovenskih orhidej.

V Sloveniji rastejo tri vrste murk, poleg črne (ki jo bodo hitro izdali temni cvetovi) še [kamniška](../../nigritellalithopolitanica/kamniška-murka/) in [rdeča](../../nigritellarubra/rde&#269;a-murka/).
