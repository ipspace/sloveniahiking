---
author: Florijan Poljšak
color: W
date: 2007-11-04 00:00:00+00:00
f_end: 9
f_start: 7
family: Orchidaceae
flower_type: B
image:
- M_3001.jpg
- M_3004.jpg
- M_3037.jpg
latin: Spiranthes spiralis
lead: M_3001.jpg
lead_sample: false
order: Spiranthes
parallel: false
petals: 6
petals_joined: false
star_shape: false
title: Zavita škrbica
---
Zavito škrbico boste našli na suhih pustih travnikih z nizko pokošeno travo ponekod v Sloveniji (je precej redka in zaradi gnojenja travnikov izumira), kjer cveti od julija do konca septembra. V času cvetenja rozeta pritličnih listov že odmre, stebelni listi pa so zakrneli in komaj opazni, tako da vas bo čakalo le zavito steblo (od tod tudi njeno ime) z enostranskim socvetjem nežnih belih prijetno dišečih cvetov.

To drobno, do 30 cm visoko rožo boste verjetno prepoznali na prvi pogled. Če vam ne bo šlo, lahko -- potem ko boste po obliki cveta ugotovili, da spada med kukavičevke -- preverite tudi te znake:

-   Cvetovi nimajo ostroge. Medena ustna je barvita in ni razločno izbočena kot pri [mačjem ušesu](../ophryssphegodesssp.sphegodes/).
-   Steblo ima le zelene luskoliste.
-   Cvetovi rastejo v nizu, ki je zasukan okoli osi socvetja.

Podobno socvetje kot zavita škrbica ima še mrežolistnica, ki pa ima razločno mrežastožilnate liste. Zelo podobna ji je tudi njena bližnja sorodnica poletna škrbica, a ta uspeva na močvirnih tleh in nima listne rozete.
