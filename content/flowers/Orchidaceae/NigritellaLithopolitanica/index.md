---
color: R
date: '2004-12-26T00:00:00'
f_end: '8'
f_start: '6'
family: Orchidaceae
flower_type: B
image:
- M_2_7269.JPG
latin: Nigritella lithopolitanica
lead: M_2_7269.JPG
lead_sample: false
name: index
order: Nigritella
parallel: false
petals: '6'
petals_joined: false
star_shape: false
title: Kamniška murka
---
Kamniška murka je eden od slovenskih endemitov; našli jo boste le visoko v Kamniških in Savinjskih Alpah (fotografija je iz Vežice) ter v bližnjih Karavankah. Včasih so mislili, da je kamniška murka podvrsta [črne](../NigritellaRhellicani(CrnaMurka)/si_NigritellaRhellicani(CrnaMurka).asp); razliko med njima je natančno opisal Vlado Ravnik šele leta 1978 (vir: Urad vlade za informiranje).

Od drugih murk (podrobnejši opis boste našli pri [črni murki](../NigritellaRhellicani(CrnaMurka)/si_NigritellaRhellicani(CrnaMurka).asp)) boste kamniško ločili takole:

-   [Črna murka](../NigritellaRhellicani(CrnaMurka)/si_NigritellaRhellicani(CrnaMurka).asp) ima temnejše, črnordeče cvetove.
-   [Rdeča murka](../NigritellaRubra(RdecaMurka)/si_NigritellaRubra(RdecaMurka).asp) ima karminastordeče cvetove, raste pa le v Julijskih Alpah in na Snežniku.
-   Kamniška murka ima vijoličnordeče cvetove; spodnji so svetlejši (lepo vidno na fotografiji), včasih skoraj beli.
