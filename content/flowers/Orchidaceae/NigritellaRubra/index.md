---
color: R
date: '2006-10-15T00:00:00'
f_end: '10'
f_start: '6'
family: Orchidaceae
flower_type: B
image:
- M_G_3209.JPG
latin: Nigritella rubra
lead: M_G_3209.JPG
lead_sample: false
name: index
order: Nigritella
parallel: false
petals: '6'
petals_joined: false
star_shape: false
title: Rdeča murka
---
Rdeča murka raste na tratah in kamnitih pobočjih visoko v Julijskih Alpah (fotografija je z [Velikega Draškega vrha](../../../Izleti/VelikiDraskiVrh)), pa tudi na Snežniku. Njene karminastordeče cvetove boste opazili od junija pa vse do oktobra.

Od [črne murke](../NigritellaRhellicani(CrnaMurka)/si_NigritellaRhellicani(CrnaMurka).asp) (v njenem opisu boste našli tudi značilnosti murk) boste rdečo hitro ločili po barvi cveta, od [kamniške](../NigritellaLithopolitanica(KamniskaMurka)/si_NigritellaLithopolitanica(KamniskaMurka).asp) pa jo ločite takole:

-   Kamniška murka ima vijoličnordeče cvetove. Ti so v spodnjem delu socvetja svetlejši, včasih skoraj beli. Rdeča murka ima karminastordeče cvetove; vsi cvetovi v socvetju so približno enake barve.
-   Včasih imajo cvetovi kamniške murke trikrpo medeno ustno; pri cvetovih rdeče murke je ta vedno cela.

Najlažje pa bo seveda ločevanje po nahajališču: kamniška murka raste le v Kamniško-Savinjskih Alpah, kjer rdeče ni.
