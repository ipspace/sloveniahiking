---
color: Y
date: 2005-01-23 00:00:00+00:00
f_end: 8
f_start: 7
family: Asteraceae
flower_type: K
image:
- M_5_1524.JPG
- M_5_1526.JPG
latin: Centaurea dichroantha
lead: M_5_1524.JPG
lead_sample: false
order: Centaurea
parallel: false
petals_joined: false
star_shape: false
title: Dvobarvni glavinec
---
Dvobarvni glavinec je poleg [skalnega](../centaurearupestris/) edini v Sloveniji rastoči glavinec z rumenim cvetom (starejši viri omenjajo še poletni glavinec, vendar Mala flora Slovenije navaja, da novejših najdb ni). Od skalnega glavinca ga boste hitro ločili po teh znakih:

-   Listi dvobarvnega glavinca so gladki, listi skalnega pa vsaj po robu raskavi.
-   Dvobarvni glavinec je precej visok, skalni pa je pritlikava rastlina.
-   Steblo dvobarvnega glavinca je navadno razvejeno, steblo skalnega pa ne.
-   Skalni glavinec ima le en cvet, dvobarvni jih ima več.
-   Trni ovojkovih listov so pri skalnem glavincu precej daljši, pri dvobarvnem pa majhni in neizraziti.
-   Venec dvobarvnega glavinca je žvepleno rumen, venec skalnega pa rumenjakovo rumen.

Dvobarvni glavinec je precej redek; v juliju in avgustu ga boste našli na toplih skalnatih pobočjih na robu Trnovskega gozda, pod Slavnikom, pa tudi v Posočju.
