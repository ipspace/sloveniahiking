---
color: W
date: '2003-09-27T00:00:00'
f_end: '9'
f_start: '7'
family: Asteraceae
flower_type: K
image:
- M_1-7132_IMG.JPG
latin: Achillea clavenae
lead: M_1-7132_IMG.JPG
lead_sample: false
name: index
order: Achillea
parallel: false
petals_joined: false
star_shape: false
title: Planinski pelin
---
Planinski pelin nam zastavi zabavno uganko -- kako imenovati rožo, ki je grenka, po listih sodeč pelin, socvetje pa je takšno, kot smo ga navajeni pri rmanih? Ljudski glas se je odločil za pelin in to zelišče, ki ga boste od julija našli na kamnitih travnikih v slovenskih Alpah, poimenoval \"planinski pelin\". Botaniki ga seveda uvrščajo med rmane, od katerih ga hitro ločimo po obliki listov -- ti so sicer še vedno pernato deljeni (tako kot pri drugih rmanih), le da roglji niso več naprej deljeni ali nacepljeni. Za lažje določanje poskrbijo tudi sive svilnate dlačice, s katerimi je porasla vsa rastlina.
