---
author: Drago_Cencic
color: R
date: '2004-08-22T00:00:00'
f_end: '7'
f_start: '6'
family: Asteraceae
flower_type: K
image:
- M_00011.jpg
latin: Stemmacantha rhapontica
lead: M_00011.jpg
lead_sample: false
name: index
order: Stemmacantha
parallel: false
petals_joined: false
star_shape: false
title: Rapontika
---
Rapontika je ena redkejših slovenskih gorskih rož; v juniju in juliju jo boste našli le na enem mestu v Kamniških Alpah in ponekod v zahodnih Julijskih Alpah. Že na prvi pogled jo bodo izdali velikanski koški (v premeru imajo od 5 do 11 cm) in zelo veliki listi (dolgi so do 50 cm in široki od 10 do 15 cm), seveda pa lahko preverite tudi druge lastnosti:

-   Koški imajo le cevaste cvetove.
-   Kodeljica cvetov je sestavljena iz laskov, ki pa niso peresasti. Laski kodeljice rastejo v številnih redeh, notranja je daljša od drugih.
-   Dno koška je pokrito s krovnimi luskami.
-   Ovojkovi listi imajo napihnjene priveske, nimajo pa kaveljcev ali trnov.
-   Listi so premenjalni.
