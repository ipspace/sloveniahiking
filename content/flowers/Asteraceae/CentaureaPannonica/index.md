---
color: R
f_end: '10'
f_start: '7'
family: Asteraceae
flower_type: K
image:
- M_1-2117_IMG.JPG
- M_1-2116_IMG.JPG
latin: Centaurea pannonica
lead: M_1-2117_IMG.JPG
lead_sample: false
name: index
order: Centaurea
parallel: false
petals_joined: false
star_shape: false
title: Ozkolistni glavinec
---
Ozkolistni glavinec (Centaurea pannonica, Centaurea jacea angustifolia), do 1 meter visoko rastlino, boste od začetka poletja do oktobra našli skoraj povsod po Sloveniji. Zaradi značilne oblike koška ne bo težko ugotoviti, da spada med glavince.

Od večine glavincev ga boste ločili po obliki priveskov na ovojkovih listih (glej sliko spodaj) -- tako kot [Gaudinov glavinec](../CentaureaGaudinii(GaudinovGlavinec)/si_CentaureaGaudinii(GaudinovGlavinec).asp) ali [navadni glavinec](../CentaureaJacea(NavadniGlavinec)/si_CentaureaJacea(NavadniGlavinec).asp) ima tudi ozkolistni nekoliko natrgan, vendar ne resast privesek, ki se ne izteza po ovojkovih listih.

Nekateri drugi prepoznavni znaki so še:

-   Steblo je razvejeno že v spodnji polovici
-   Listi so suličasti, celi, podolgovati (več kot osemkrat daljši od svoje širine) -- po tem ga boste tudi ločili od zelo podobnega [navadnega glavinca](../CentaureaJacea(NavadniGlavinec)/si_CentaureaJacea(NavadniGlavinec).asp).
