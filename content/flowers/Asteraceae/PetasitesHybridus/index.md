---
color: R
date: '2004-02-22T00:00:00'
f_end: '5'
f_start: '3'
family: Asteraceae
flower_type: K
image:
- M_1-5192_IMG.JPG
- M_1-5193_IMG.JPG
latin: Petasites hybridus
lead: M_1-5193_IMG.JPG
lead_sample: false
name: index
order: Petasites
parallel: false
petals_joined: false
star_shape: false
title: Navadni repuh
---
Od marca do maja boste ob rečnih bregovih in na močvirnatih mestih po vsej Sloveniji opazili zanimiva socvetja rdečega repuha. Tako kot [beli repuh](../PetasitesAlbus(BeliRepuh)/si_PetasitesAlbus(BeliRepuh).asp) ima tudi rdeči na vrhu stebla, olistanega le z luskolisti, gosto socvetje koškov, sestavljenih iz rdečih cevastih cvetov z dolgo lasasto kodeljico. Na mestu, kjer boste spomladi opazili socvetja rdečega repuha, boste po koncu cvetenja našli ogromne okroglaste liste (široki so lahko tudi prek pol metra).

Od belega repuha boste rdečega zlahka ločili: njegovi koški so rdeči, rdeče pa so obarvani tudi luskolisti na steblu (luskolisti belega repuha so bledi). Više v slovenskih gorah boste morda našli bolj redek snežnobeli repuh, ki ga od rdečega ločimo po barvi koškov (cvetovi snežnobelega repuha so rdeče-beli) in obliki listov (snežnobeli repuh ima trikotne liste, rdeči pa okroglaste).
