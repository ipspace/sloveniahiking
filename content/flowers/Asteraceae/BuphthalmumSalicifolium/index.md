---
color: Y
f_end: '9'
f_start: '4'
family: Asteraceae
flower_type: K
image:
- M_0-1037_IMG.JPG
- M_6-1638_IMG.JPG
- M_0-1034_IMG.JPG
latin: Buphthalmum salicifolium
lead: M_0-1037_IMG.JPG
lead_sample: false
name: index
order: Buphthalmum
parallel: false
petals_joined: false
star_shape: false
title: Primožek
---
Na suhih, svetlih mestih boste marsikje v Sloveniji od pozne pomladi do konca poletja našli primožek -- cvetlico, ki je po zunanjem videzu zelo podobna ivanjščici, le da je vse socvetje (košek) rumene barve.

Če boste primožkov košek razdrli, boste ugotovili, da je dno pokrito s ščetinicami, posamezne rožke pa imajo kodeljico iz luskic. Zunanje rožke so krilato trirobe, notranje okrogle ali malo stisnjene, tudi cevasti cvetovi imajo razločno vidno plodnico.

Od precej podobnih (le bolj redkih) ognjic boste primožke ločili predvsem po listih -- primožek ima suličaste, ognjica pa široke, narobe jajčaste.
