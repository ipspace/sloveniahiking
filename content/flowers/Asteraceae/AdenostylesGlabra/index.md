---
color: R
f_end: 8
f_start: 7
family: Asteraceae
flower_type: K
image:
- M_6-1654_IMG.JPG
- M_6-1655_IMG.JPG
- M_6-1656_IMG.JPG
latin: Adenostyles glabra
lead: M_6-1654_IMG.JPG
lead_sample: false
name: index
order: Adenostyles
parallel: false
petals_joined: false
star_shape: false
title: Goli lepen
---
Če boste takrat, ko boste v slovenskih Alpah naleteli na lepen, od utrujenosti gledali v tla in videli le njegove liste, boste verjetno najprej pomislili, da ste na zelo nepričakovanem mestu naleteli na lapuh. Šele pogled na cvetove (bodimo pošteni, koške) vam bo povedal, da ste se zmotili, čeprav ne tako zelo hudo, saj lepen in lapuh pripadata družini nebinovk. Lepen boste zanesljivo prepoznali po teh znakih:

-   Koški so sestavljeni le iz rdeče škrlatnih cevastih cvetov s kodeljicami iz laskov.
-   Dno koška nima ščetinic ali luskic.
-   Steblo je olistano s širokimi listi s srčastim dnom.

Golemu lepenu je zelo podoben dlakavi lepen, ki ima bolj grobo nazobčane, mehke, na spodnji strani dlakave liste (listi golega lepena so čvrsti in brez dlačic).
