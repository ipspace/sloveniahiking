---
color: R
date: 2002-11-11 00:00:00+00:00
f_end: 10
f_start: 6
family: Asteraceae
flower_type: K
image:
- M_5-1524_IMG.JPG
- M_5-1520_IMG.JPG
- M_1-2120_IMG.JPG
latin: Centaurea scabiosa subsp. fritschii
lead: M_1-2120_IMG.JPG
lead_sample: false
order: Centaurea
parallel: false
petals_joined: false
star_shape: false
title: Fritschev glavinec
---
Poljski glavinec, do 120 cm visoko, navadno razraslo rastlino, boste od junija do oktobra našli po vsej Sloveniji.

Od drugih glavincev ga boste ločili po obliki priveskov na ovojkovih listih -- pri poljskem glavincu so priveski češljati (kot glavnik), brez trnov, po ovojkovih listih se iztezajo (glej sliko spodaj), vendar ne vse do dna (kot pri [Triumfettijevem glavincu](../centaureatriumfettii/)). Žile na ovojkovih listih so nerazločne (po tem se razlikuje od renskega ali razprostrtega glavinca).

Da boste popolnoma prepričani, da ste pravilno prepoznali poljski glavinec, poglejte še obliko listov -- ti so pernato deljeni.

V Sloveniji rasteta dve podvrsti poljskega glavinca:

-   Listi poljskega glavinca so na obeh straneh srhkodlakavi, komaj bleščeči, njihovi roglji so jajčasti ali jajčastosuličasti. To podvrsto boste našli le na severu Slovenije.
-   Listi dosti bolj pogostega Fritschevega glavinca (na fotografijah) so na zgornji strani goli in bleščeči, njihovi roglji so suličasti ali črtalastosuličasti.
