---
color: Y
date: 2005-09-11 00:00:00+00:00
f_end: 9
f_start: 7
family: Cichoriaceae
flower_type: K
image:
- M_7_1782.JPG
latin: Mycelis muralis
lead: M_7_1782.JPG
lead_sample: false
order: Mycelis
parallel: false
petals_joined: false
star_shape: false
title: Zajčji lapuh
---
Prvi pogled na drobne rumene cvetove zajčjega lapuha (od julija do septembra cveti po gozdovih po vsej Sloveniji) vas zagotovo ne bo prepričal, da je ta latasto razrasla roža sorodnica regrata. Šele bolj natančno oko bo opazilo, da je cvet v bistvu košek, sestavljen iz petih jezičastih cvetov, kar to trajnico uvršča med radičevke.

Radičevk s tako majhnim številom cvetov v košku je malo (v Sloveniji je razširjena le še [zajčica](../prenanthespurpurea/)), zato zajčjega lapuha skorajda ne morete zamenjati z drugimi rožami, vsekakor pa lahko preverite tudi te lastnosti:

-   Steblo je latasto razraslo in ima več koškov.
-   Koški so sestavljeni iz petih rumenih jezičastih cvetov.
-   Dno koška nima lusk ali ščetinic.
-   Cvetovi imajo kodeljico iz laskov, ki niso peresasti.
