---
color: Y
date: '2003-06-08T00:00:00'
f_end: '8'
f_start: '4'
family: Cichoriaceae
flower_type: K
image:
- M_1-5160_IMG.JPG
- M_1-5159_IMG.JPG
- M_1-5161_IMG.JPG
latin: Aposeris foetida
lead: M_1-5160_IMG.JPG
lead_sample: false
name: index
order: Aposeris
parallel: false
petals_joined: false
star_shape: false
title: Smrdljivka
---
Smrdljivko ali svinjsko laknico (ni mi jasno, od kod takšno ime za nežno rastlino, ki niti ne smrdi) bi lahko imenovali \"skoraj regrat\" (celo za solato jo lahko uporabite) -- cvet in listi so zelo podobni regratovim, le da ima celotna rastlina precej bolj nežen videz, pa tudi cvetni pecelj ni votel kot pri regratu.

Da bo prepoznavanje nekoliko bolj natančno, preverite še tele znake:

-   Košek je sestavljen iz jezičastih cvetov brez kodeljice. Dno koška je brez lusk ali ščetinic.
-   Steblo ni olistano, pod koškom ni odebeljeno.
-   Vsi listi so pritlični, škrbinasto pernati. Imajo skoraj rombaste roglje, zadnji je trikoten.

Cvetove svinjske laknice boste od aprila do avgusta opazili v gozdovih po vsej Sloveniji (izjema je Prekmurje).
