---
color: R
f_end: '9'
f_start: '7'
family: Cichoriaceae
flower_type: K
image:
- M_7-2747_IMG.JPG
latin: Prenanthes purpurea
lead: M_7-2747_IMG.JPG
lead_sample: false
name: index
order: Prenanthes
parallel: false
petals_joined: false
star_shape: false
title: Zajčica
---
Škrlatnordečo zajčico boste poleti in zgodaj jeseni opazili v gozdovih in na posekah po vsej Sloveniji.

Določanje po fotografiji je skoraj nemogoče, saj ne boste opazili zgradbe cveta -- videti je kot popolnoma navaden cvet s petimi venčnimi listi, a le dokler ga ne razdrete in opazite, da je \"cvet\" pravzaprav košek, sestavljen iz petih jezičastih cvetov. Ta zgradba cveta uvršča zajčico med radičevke (*Cichoriaceae*), od njenih sorodnic pa jo boste zlahka ločili po tehle znakih:

-   Koški so kimasti in imajo pet jezičastih cvetov škrlatne ali vijolične barve.
-   Steblo je nežno, latasto razraslo, visoko do 150 cm.
-   Zgornji listi so sedeči in steblo objemajo, spodnji so pecljati.
