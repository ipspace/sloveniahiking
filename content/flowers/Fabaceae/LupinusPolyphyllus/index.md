---
color: B
date: '2003-11-15T00:00:00'
f_end: '9'
f_start: '6'
family: Fabaceae
flower_type: C
image:
- M_9-5955_IMG.JPG
- M_9-5958_IMG.JPG
latin: Lupinus polyphyllus
lead: M_9-5955_IMG.JPG
lead_sample: false
name: index
order: Lupinus
parallel: false
petals: '5'
petals_joined: false
star_shape: false
title: Mnogolistni volčji bob
---
Mnogolistni volčji bob je kultivirana rastlina, ki občasno podivja. Našli ga boste ponekod na Koroškem, v Karavankah, tu in tam v okolici Pohorja,  v Julijskih Alpah pa le na Zatrniku, kjer raste tik ob cesti na Pokljuko (od tam so tudi fotografije).

Že prvi pogled na cvetove te do 150 centimetrov visoke rastline pokaže, da imamo pred seboj metuljnico, listi, ki so dlanasto sestavljeni iz več kot petih lističev, pa povedo, da je pred nami volčji bob. V Sloveniji poleg mnogolistnega raste tudi beli volčji bob; ločimo ju po teh lastnostih:

-   Mnogolistni volčji bob ima modre ali škrlatne cvetove, zbrane v dolgem grozdastem socvetju. Cvetovi belega volčjega boba so (kot že ime pove) beli, socvetje je le redko dolgo več kot 10 centimetrov.
-   Listi mnogolistnega volčjega boba so sestavljeni iz devetih do sedemnajstih suličastih lističev (lepo vidni na levi fotografiji).
