---
color: Y
date: 2003-10-19 00:00:00+00:00
f_end: 9
f_start: 5
family: Fabaceae
flower_type: C
image:
- M_4-5493_IMG.JPG
- M_3-5381_IMG.JPG
- M_3-5383_IMG.JPG
latin: Hippocrepis comosa
lead: M_3-5381_IMG.JPG
lead_sample: false
name: index
order: Hippocrepis
parallel: false
petals: 5
petals_joined: false
star_shape: false
title: Navadna podkvica
---
Drobne cvetove navadne podkvice boste od maja do septembra opazili na sončnih travnikih in kamnitih pobočjih po vsej Sloveniji (redkejša je le na Štajerskem in v Prekmurju). Oblika cvetov jo takoj uvrsti med metuljnice, med katerimi jo boste prepoznali po teh lastnostih:

-   Listi so lihopernati in imajo številne lističe. Spodnji lističi so odmaknjeni od stebla (glej fotografijo desno spodaj). Končni listič ni večji od drugih.
-   Venčni listi so rumeni, cvetovi so nameščeni v vretencu (rastejo na enaki višini). Glej desno fotografijo.
-   Strok je členast, med posameznimi semeni zožen.

Če rastlina še ne bo imela strokov, ne obupajte. Oblika stroka loči podkvico od sekirke, ki jo boste našli le tu in tam v slovenskem Primorju.

Od šmarne detelje, ki tudi ustreza gornjemu opisu, boste podkvico ločili po številu lističev -- listi šmarne detelje imajo do pet parov lističev. Še bolj zanesljiv bo podroben ogled cveta -- pri podkvici je žebica jadra dvakrat daljša od čaše.
