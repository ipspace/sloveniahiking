---
color: YG
date: '2003-10-12T00:00:00'
f_end: '6'
f_start: '5'
family: Aristolochiaceae
flower_type: b
image:
- M_4-5401_IMG.JPG
- M_4-5404_IMG.JPG
latin: Aristolochia lutea
lead: M_4-5404_IMG.JPG
lead_sample: false
name: index
order: Aristolochia
parallel: false
petals_joined: false
star_shape: false
title: Rumeni podraščec
---
Podraščce bomo (kot že njihovo ime pove) našli med podrastjo v gozdovih in grmovju. Tudi rumeni podraščec ni izjema -- njegove rumenkaste cvetove bomo opazili v začetku poletja (maja, junija) predvsem v gozdovih jugozahodne Slovenije (fotografiji sta s Slavnika).

Cvetovi podraščca so tako značilni, da jih boste prepoznali že na prvi pogled -- v zalistju celih srčastih listov zraste cevast someren cvet brez cvetne čaše s šestimi prašniki in s podraslo plodnico.

Od drugih podraščcev boste rumenega ločili po tehle lastnostih:

-   Cvetovi so posamični;  navadni podraščec* -- Aristolochia clematitis -- *ima v zalistju enega lista dva ali več cvetov. Glej levo fotografijo.
-   Listi so razločno pecljati, ne objemajo stebla; listi okroglolistnega podraščca * -- Aristolochia rotunda --  *pa ga objemajo s srčastim dnom.
-   Cvetna cev je dolga več kot 15 mm in je razločno daljša od cvetne ustne, ki ima na notranji strani vijoličaste pege ali vijoličast nadih. Ta lastnost ga ločuje od bledega podraščca -- *Aristolochia pallida*. Glej desno fotografijo.
