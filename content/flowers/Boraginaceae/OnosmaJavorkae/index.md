---
color: Y
date: 2006-03-05 00:00:00+00:00
f_end: '6'
f_start: '6'
family: Boraginaceae
flower_type: C
image:
- M_5_2515.jpg
- M_5_2517.jpg
latin: Onosma javorkae
lead: M_5_2515.jpg
lead_sample: false
order: Onosma
parallel: false
petals: '5'
petals_joined: false
star_shape: false
title: Javorkin rdeči koren
---
Javorkin rdeči koren cveti v juniju na kamnitih primorskih travnikih. Od drugih srhkolistnic boste rdeče korene ločili po cevastih cvetovih (ti so zelo podobni cvetu [gomoljastega gabeza](../symphytumtuberosum/), od gabezov pa po listih (rdeči koren ima ozkosuličaste liste, gabez pa suličaste ali jajčaste). Če boste razdrli cvet rdečega korena in ga primerjali s cvetom gabeza, boste opazili, da prvi nima goltnih lusk.

Določanje rdečih korenov je precej zahtevno in ga botaniki opravljajo le z lupo, s katero si ogledujejo dlake na spodnjih listih. Ljubiteljem rož bodo verjetno zadostovali tile napotki:

-   Peščeni rdeči koren raste le na peščenih suhih pobočjih v Vipavski dolini.
-   Zvezdastodlakavega boste našli le na kamnitih gmajnah v obmorskih predelih (teh v Sloveniji skorajda ni).
-   Javorkin in visianijev rasteta na kamnitih kraških gmajnah.  Steblo visianijevega rdečega korena je razraslo že v spodnji polovici, steblo javorkinega pa le v zgornji.
