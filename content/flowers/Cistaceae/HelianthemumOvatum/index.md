---
color: Y
date: '2002-11-24T00:00:00'
f_end: '9'
f_start: '6'
family: Cistaceae
flower_type: C
image:
- M_4-3440_IMG.JPG
- M_4-3442_IMG.JPG
- M_4-3439_IMG.JPG
- M_4-3444_IMG.JPG
latin: Helianthemum ovatum
lead: M_4-3442_IMG.JPG
lead_sample: false
name: index
order: Helianthemum
parallel: false
petals: '5'
petals_joined: false
star_shape: false
title: Jajčasti popon
---
Jajčasti popon, ki cveti na suhih tleh od junija do oktobra, boste morda tudi vi na prvi pogled zamenjali s šentjanževko -- obe rastlini imata rumen cvet z veliko prašniki in cele, nasprotno rastoče liste.

Že malce bolj podroben pogled pa daje slutiti, da je nekaj narobe -- rastlina je preveč drobna, prenizka, tudi cvet je zelo nežen, cvet šentjanževke pa je precej bolj čvrst. Pogled na zadnjo stran cveta (na čašne liste -- glej spodaj) pa že pokaže bistveno razliko -- popon ima pet čašnih listov, od katerih so trije bistveno večji kot ostala dva.

Od ostalih poponov boste jajčastega ločili takole:

-   Listi imajo priliste, spodaj so porasli z laski.
-   Širši čašni listi so porasli z dlačicami (glej sliki spodaj), venčni listi so dolgi do 12 mm (to ga ločuje od velecvetnega popona, ki ima večje cvetove in ga najdemo više v gorah).
