---
author: Marjan_Gresl
color: B
date: 2008-04-20 00:00:00+00:00
f_end: '6'
f_start: '5'
family: Hyacinthaceae
flower_type: B
image:
- M_005173.jpg
- M_005175.jpg
latin: Muscari comosum
lead: M_005173.jpg
lead_sample: false
order: Muscari
parallel: false
petals: '6'
petals_joined: false
star_shape: false
title: Čopasta hrušica
---
Maja in junija v Savinjski dolini cveti čopasta hrušica, bližnja sorodnica dosti bolj razširjene [grozdaste hrušice](../../muscarineglectum/grozdasta-hrušica/). Morda vas bo že pogled na socvetje prepričal, da je pred vami hrušica, sicer pa preverite, ali so cvetovi skoraj kroglaste oblike in sestavljeni iz šestih zraslih venčnih listov brez cvetne čaše.

Od [jagodaste](../../muscaribotryoides/jagodasta-hrušica/) in [grozdaste hrušice](../../muscarineglectum/grozdasta-hrušica/) boste čopasto ločili že na prvi pogled po izrazitem čopku na vrhu socvetja.Vijoličastomodri cvetovi v čopku so jalovi; pravi cvetovi so \"zelenorjave kroglice\", posejane po steblu.

V Sloveniji je čopasti hrušici podobna le ozkocvetna, ki raste na kraških travnikih okoli Orleka (pri Sežani). Ločita se po dolžini pecljev v čopku: peclji jalovih cvetov čopaste hrušice so mnogo daljši od cveta (glej levo fotografijo), ozkocvetna pa ima peclje približno tako dolge kot cvetove ([fotografija](http://www.biolib.cz/en/taxonimage/id4903/?taxonid=41975)).
