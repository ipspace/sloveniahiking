---
color: B
f_end: 9
f_start: 7
family: Apiaceae
flower_type: O
image:
- M_2-2231_IMG.JPG
- M_2-2232_IMG.JPG
- M_2-2233_IMG.JPG
- M_2-2241_IMG.JPG
latin: Eryngium amethystinum
lead: M_2-2232_IMG.JPG
lead_sample: false
name: index
order: Eryngium
parallel: false
petals: 5
petals_joined: false
star_shape: false
title: Ametistasta možina
---
Ametistaste možine (*Eryngium amethystinum*) sploh ne bo težko prepoznati -- na vrhu razvejenega stebla je kobulasto socvetje, kar jo uvršča med kobulnice. Ker so možine edine bodeče kobulnice v Sloveniji, določitev rodu sploh ni problematična, ametistasto možino pa od vseh ostalih možin, ki jih najdemo v Sloveniji, ločita še dve lastnosti:

-   Listov cvetnega ogrinjala je manj kot 10 (večina ostalih možin ima v ogrinjalu več kot 20 listov).
-   Socvetje in zgornji deli rastline so vijoličasto modri (od tod tudi njeno ime).

Ametistasto možino boste vse poletje in v zgodnji jeseni našli na kamnitih, suhih tleh, večinoma na Primorskem, lahko pa tudi v Soški dolini in okolici Ljubljane.
