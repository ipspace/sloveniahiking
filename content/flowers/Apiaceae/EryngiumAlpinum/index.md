---
author: Spela_Marincic
color: BW
date: '2004-08-29T00:00:00'
f_end: '9'
f_start: '7'
family: Apiaceae
flower_type: O
image:
- M_7-2776.JPG
- M_5-2752.JPG
latin: Eryngium alpinum
lead: M_5-2752.JPG
lead_sample: false
name: index
order: Eryngium
parallel: false
petals: '5'
petals_joined: false
star_shape: false
title: Alpska možina
---
Od julija do septembra cveti na kamnitih tratah visoko v Alpah alpska možina, ena najlepših gorskih rož. V Sloveniji je zelo redka, našli jo boste le na Črni prsti in Poreznu ter ponekod v Karavankah in zahodnih Julijskih Alpah.

To zanimivo do meter visoko rožo boste zagotovo prepoznali že na prvi pogled, oblika socvetja vas bo verjetno spomnila na precej bolj razširjeno [ametistasto možino](../EryngiumAmethystinum(AmetistastaMozina)/si_EryngiumAmethystinum(AmetistastaMozina).asp), le malokdo pa bo pomislil, da je bližnja sorodnica [tevja](../HacquetiaEpipactis(Tevje)/si_HacquetiaEpipactis(Tevje).asp), kumine in peteršilja; zaradi oblike socvetja jo botaniki namreč uvrščajo med kobulnice.

Razločevanje alpske možine od drugih možin ne bi smelo biti problematično, saj je edina možina, ki uspeva visoko v gorah, preverite pa lahko tudi te znake:

-   Pritlični listi niso deljeni do dna.
-   Ogrinjalo socvetja ima več kot 10 listov, ki so pernato razdeljeni (lepo vidno na desni fotografiji).
