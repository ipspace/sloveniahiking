---
color: Y
date: 2003-12-21 00:00:00+00:00
f_end: 9
f_start: 6
family: Papaveraceae
flower_type: C
image:
- M_3-6337_IMG.JPG
- M_3-6338_IMG.JPG
latin: Papaver alpinum subsp. kerneri
lead: M_3-6338_IMG.JPG
lead_sample: false
name: index
order: Papaver
parallel: false
petals: 4
petals_joined: false
star_shape: false
title: Kernerjev mak
---
Rumene cvetove Kernerjevega maka boste od junija do septembra opazili visoko v Karavankah in Kamniških Alpah. Njegovi cvetovi imajo, tako kot cvetovi ostalih makov, štiri venčne liste, dva čašna lista, nadraslo plodnico in mnogo prašnikov (glej desno fotografijo). Od večine ostalih makov alpske ločijo te lastnosti:

-   So trajnice, ki rastejo visoko v gorah (le redko v nižjih legah).
-   Listi so zbrani v pritlični rozeti, na steblu jih ni.
-   Ščetinastodlakavo steblo je enocvetno.

Kernerjev mak (*Papaver alpinum kerneri*) boste od ostalih podvrst alpskega maka (*Papaver alpinum*) ločili takole:

-   Cvetni venec je rumen (julijski mak ima bel cvet).
-   Listi so 2- do 3-krat pernato deljeni in imajo razkrečene široke priostrene roglje (listi retijskega in Petkovškovega maka so 1- do 2-krat deljeni).

Najpreprosteje pa gre seveda takole: Kernerjev mak raste v Karavankah in Kamniških Alpah, ostale tri podvrste pa v Julijskih Alpah.
