---
color: B
date: '2003-04-27T00:00:00'
f_end: '4'
f_start: '4'
family: Ranunculaceae
flower_type: B
image:
- M_1-5125_IMG.JPG
- M_1-5121_IMG.JPG
latin: Pulsatilla montana
lead: M_1-5121_IMG.JPG
lead_sample: false
name: index
order: Pulsatilla
parallel: false
petals: '6'
petals_joined: false
star_shape: false
title: Gorski kosmatinec
---
Gorskega kosmatinca boste v aprilu srečali na suhih, prisojnih travnikih v jugozahodni Sloveniji. [Kosmatince](../l_pulsatilla.htm) boste že na daleč prepoznali po gostodlakavih listih in steblih, o pravilnosti svoje ugotovitve pa se lahko prepričate  s preverjanjem drugih znakov -- tako kot vse zlatičevke imajo tudi cvetovi kosmatincev nadraslo plodnico in mnogo prašnikov, od drugih zlatičevk pa jih boste ločili po teh lastnostih:

-   Cvetovi so brez čaše in imajo šest venčnih listov.
-   Na steblu so v vretencu ovršni listi, odmaknjeni od cvetov.
-   Steblo in listi so dolgodlakavi.

V Sloveniji boste našli pet vrst kosmatincev (mednje spada tudi [velikonočnica](../PulsatillaGrandis(Velikonocnica)/si_PulsatillaGrandis(Velikonocnica).asp)), od katerih sta najbolj razširjena gorski in [navadni kosmatinec](../PulsatillaNigricans(NavadniKosmatinec)/si_PulsatillaNigricans(NavadniKosmatinec).asp). Od drugih kosmatincev boste gorske ločili po stebelnih listih, ki so zrasli, kimastih cvetovih in cvetnih listih, ki so vsaj dvakrat tako dolgi kot prašniki.

V maju in juniju boste na mestih, kjer ste aprila našli kosmatince, opazili njihove plodove -- prav tako obdane z dolgimi, gostimi dlačicami.
