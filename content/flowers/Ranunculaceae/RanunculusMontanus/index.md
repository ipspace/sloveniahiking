---
color: Y
date: '2003-08-31T00:00:00'
f_end: '8'
f_start: '6'
family: Ranunculaceae
flower_type: C
image:
- M_8-6837_IMG.JPG
latin: Ranunculus montanus
lead: M_8-6837_IMG.JPG
lead_sample: false
name: index
order: Ranunculus
parallel: false
petals: '5'
petals_joined: false
star_shape: false
title: Gorska zlatica
---
Gorsko zlatico boste opazili od junija do avgusta na travnikih in kamnitih pobočjih v slovenskih Alpah, pa tudi na Poreznu. Od ostalih zlatic jo boste ločili takole:

-   Rastlina je brez nadzemnih pritlik, steblo je pokončno.
-   Rumeni cvetovi imajo po pet venčnih in čašnih listov. Čašni listi so dlakavi in niso zavihani nazaj.
-   Steblo je visoko približno 30 cm, cvetni peclji so okrogli.
-   Stebelni listi (na sliki niso vidni) so dlanasto razrezani, deli so suličasti, topi ali kratko priostreni.
-   Pritlični listi so deljeni, stranske krpe so ponovno deljene približno do polovice, končni rogelj je trikoten.
-   Korenina in spodnji del stebla nista gomoljasto odebeljena.
-   V cvetu je več kot 10 pestičev, cvetišče (del cveta, na katerega so pritrjeni pestiči) je v zgornjem delu dlakavo.
