---
color: W
date: '2003-03-02T00:00:00'
f_end: '8'
f_start: '6'
family: Ranunculaceae
flower_type: B
image:
- M_6-2674_IMG.JPG
- M_6-2675_IMG.JPG
latin: Clematis recta
lead: M_6-2675_IMG.JPG
lead_sample: false
name: index
order: Clematis
parallel: false
petals: '4'
petals_joined: false
star_shape: false
title: Pokončni srobot
---
Verjetno vsi poznate [navadni srobot](../ClematisVitalba(NavadniSrobot)/si_ClematisVitalba(NavadniSrobot).asp) -- olesenelo ovijalko, ki jo pogosto najdete na drevju ali grmovju v slovenskih gozdovih. Precej bolj redek je pokončni srobot, ki ima pokončno zelnato steblo (torej ni ovijalka). Zelo lahko ga bo prepoznati po značilnih cvetovih v velikih latastih socvetjih. Tako kot drugi sroboti ima tudi pokončni cvetove brez čaše, s štirimi cvetnimi listi, nadraslo plodnico in številnimi prašniki.

Pokončni srobot boste hitro ločili od [večine drugih srobotov](../l_clematis.htm), ki so ovijalke, od [celolistnega](../ClematisIntegrifolia(CelolistniSrobot)/si_ClematisIntegrifolia(CelolistniSrobot).asp) (ki prav tako ni ovijalka) pa ga ločuje oblika listov -- pokončni srobot ima pernato deljene, do 25 cm dolge liste -- pa tudi barva cvetov (celolistni srobot ima navadno vijoličaste cvetove).
