---
color: B
date: 2003-08-24 00:00:00+00:00
f_end: '9'
f_start: '8'
family: Ranunculaceae
flower_type: B
image:
- M_7-6730_IMG.JPG
- M_7-6733_IMG.JPG
- M_7-6735_IMG.JPG
- M_7-6736_IMG.JPG
latin: Aconitum napellus
lead: M_7-6730_IMG.JPG
lead_sample: false
order: Aconitum
parallel: false
petals: '5'
petals_joined: false
star_shape: false
title: Repičasta preobjeda
---
![](../../../images/flowers/poison.gif)Repičasta preobjeda zacveti v avgustu in septembru na vlažnih kamnitih tleh visoko v Kamniških in Savinjskih Alpah (posnetki so z Velike planine). Že prvi pogled na cvet vam bo povedal, da gre za preobjedo, od drugih preobjed pa jo boste ločili po tehle znakih:

-   Cvetovi so temni, modrovijoličasti, cvetni listi pa so na zunanji strani pokriti z ukrivljenimi dlačicami (če nimate odličnega vida, jih s prostim očesom skorajda ne boste opazili, nekaj se jih vidi na eni od fotografij).
-   Cvetna čelada (gledano s strani) je širša kot visoka.
-   Steblo je ravno, navadno nerazvejeno.

V slovenskih Alpah rasteta še dve podobni preobjedi (turska in [ozkolistna](../../aconitumangustifolium/ozkolistna-preobjeda/)); obe imata gole cvetne liste. Zamenjava repičaste in ozkolistne preobjede je skorajda nemogoča, saj raste repičasta le v Kamniških in Savinjskih Alpah, ozkolistna pa le v Julijskih. Bolj previdni morate biti pri ločevanju repičaste in turske preobjede, saj rasteta blizu skupaj (obe boste našli v Kamniških Alpah).
