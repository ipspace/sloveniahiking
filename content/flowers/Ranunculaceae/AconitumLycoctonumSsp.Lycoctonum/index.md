---
color: Y
f_end: '9'
f_start: '6'
family: Ranunculaceae
flower_type: B
image:
- M_6-1652_IMG.JPG
- M_6-1653_IMG.JPG
latin: Aconitum lycoctonum ssp. lycoctonum
lead: M_6-1652_IMG.JPG
lead_sample: false
order: Aconitum
parallel: false
petals: '5'
petals_joined: false
star_shape: false
title: Ozkočeladasta preobjeda
---
Ozkočeladasto preobjedo (*Aconitum lycoctonum* subsp. *lycoctonum*) boste od junija do avgusta opazili v svetlih, vlažnih gozdovih, na gozdnih robovih in na posekah. Prepoznali jo boste predvsem po cvetovih -- v socvetjih rastejo dlakavi rumeni somerni cvetovi z izrazito visoko ozko čelado, nadraslo plodnico in številnimi prašniki.

Od sorodnih podvrst boste ozkočeladasto preobjedo ločili po teh lastnostih:

-   obliki socvetja: socvetje je zgoščeno ([navadna preobjeda](../../aconitumlycoctonumssp.vulparia/navadna-preobjeda/) ima bolj razraslo socvetje);
-   položaju socvetij: stranske veje so lahko široko razprostrte (glejte levo fotografijo),  zlatična preobjeda pa ima stranske veje usločene navzgor;
-   obliki listov: listi so navadno deljeni do manj kot 3/4 listne ploskve, krpe so široke (glej levo fotografijo); listi zlatične preobjede so globlje deljeni, njihove krpe so podolgovate;
-   dlačicah na cvetovih in cvetnih pecljih: ozkočeladasta preobjeda ima ukrivljene dlačice, navadna pa štrleče.
