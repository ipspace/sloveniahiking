---
color: R
date: '2003-11-23T00:00:00'
f_end: '8'
f_start: '7'
family: Balsaminaceae
flower_type: C
image:
- M_1_0110.jpg
- M_1_0111.jpg
latin: Impatiens balfourii
lead: M_1_0110.jpg
lead_sample: false
name: index
order: Impatiens
parallel: false
petals: '5'
petals_joined: false
star_shape: false
title: Balfourova nedotika
---
Balfourovo nedotiko, priseljenko s Himalaje, boste v Sloveniji opazili zelo redko (precej obsežno rastišče je v [Mačkovem grabnu pod Toščem](../../../Izleti/Tosc)). Že prvi pogled na cvetove, ki vas bodo najpogosteje pozdravili v  juliju in avgustu, včasih pa jih boste videli še v začetku oktobra, vam bo povedal, da ste se srečali z nedotiko (podrobnejši opis cvetov si oglejte v opisu [navadne nedotike](../ImpatiensNoliTangere(NavadnaNedotika)/si_ImpatiensNoliTangere(NavadnaNedotika).asp)).

Od ostalih nedotik boste Balfourovo ločili takole:

-   Cvetovi so zbrani v grozdastih socvetjih (slabo vidno na desni fotografiji -- v vsakem socvetju je en cvet in nekaj plodov).
-   Listi so spiralasto nameščeni ([žlezava nedotika](../ImpatiensGlandulifera(ZlezavaNedotika)/si_ImpatiensGlandulifera(ZlezavaNedotika).asp) ima liste v vretencih).
-   Zgornji del venca je bel, spodnji rožnat ([navadna nedotika](../ImpatiensNoliTangere(NavadnaNedotika)/si_ImpatiensNoliTangere(NavadnaNedotika).asp) ima rumen venec).
