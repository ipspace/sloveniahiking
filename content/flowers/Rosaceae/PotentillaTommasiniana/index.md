---
author: Elvica_Velikonja
color: Y
date: '2008-02-24T00:00:00'
f_end: '5'
f_start: '3'
family: Rosaceae
flower_type: C
image:
- M_G_2609.jpg
latin: Potentilla tommasiniana
lead: M_G_2609.jpg
lead_sample: false
name: index
order: Potentilla
parallel: false
petals: '5'
petals_joined: false
star_shape: false
title: Tommasinijev petoprstnik
---
Tommasinijev petoprstnik cveti od marca do maja na kamnitih kraških košenicah; hitro ga boste našli na Gori, Mali gori ali Čavnu. Od [bližnjih sorodnikov](../l_potentilla.htm) ga ne bo težko ločiti:

-   Cvetovi so živo rumeni in imajo po pet čašnih in venčnih listov (cvetovi [srčne moči](../PotentillaErecta(srcnaMoc)/si_PotentillaErecta(srcnaMoc).asp) imajo navadno le štiri liste). Venčni listi so daljši od čašnih (venčni listi norveškega petoprstnika so krajši od čašnih).
-   Listi so po obeh straneh gosto sivodlakavi in dlanasto deljeni v tri lističe (listi [sedmerolistnega](../PotentillaHeptaphylla(SedmerolistniPetoprstnik)/si_PotentillaHeptaphylla(SedmerolistniPetoprstnik).asp) in [južnega](../PotentillaAustralis(JuzniPetoprstnik)/si_PotentillaAustralis(JuzniPetoprstnik).asp) petoprstnika so sestavljeni iz petih ali sedmih lističev).
-   Steblo je večcvetno (Braunejev petoprstnik ima navadno enocvetno steblo).

Od najbolj podobnih vrst boste Tommasinijev petoprstnik ločili tudi po rastišču: uspeva na suhih kraških travnikih, norveški na zamočvirjenih travnikih, Braunejev pa v snežnih kotanjicah visoko v gorah.
