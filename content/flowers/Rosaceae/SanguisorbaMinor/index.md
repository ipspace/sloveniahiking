---
color: GR
date: 2005-10-23 00:00:00+00:00
f_end: 7
f_start: 5
family: Rosaceae
flower_type: B
image:
- M_5_2501.JPG
- M_5_2502.JPG
latin: Sanguisorba minor
lead: M_5_2501.JPG
lead_sample: false
name: index
order: Sanguisorba
parallel: false
petals: 4
petals_joined: false
star_shape: false
title: Mala strašnica
---
Malo strašnico boste sredi poletja našli na suhih travnikih po vsej Sloveniji. Najbolje bo, če vam bo uspelo njeno glavičasto socvetje prepoznati \"na pogled\"; za natančno preučevanje zgradbe cvetov bi potrebovali dobro lupo, ki pa bi pokazala, da so cvetovi brez venčnih listov ter imajo zelenkastordečo čašo in številne prašnike (kar jo uvršča med rožnice). Le nekaj rožnic ima cvetove brez venčnih listov, med njimi pa imajo samo strašnice pernate liste.

Od drugih strašnic boste malo ločili takole:

-   Zdravilna strašnica ima temnoškrlatno čašo, mala pa zelenkasto do rdečkasto (lepo vidno na desni fotografiji).
-   Od zelo podobne nagrbančenoplodne strašnice boste malo ločili po dlakavem steblu in kratkih pecljih pritličnih lističev.
