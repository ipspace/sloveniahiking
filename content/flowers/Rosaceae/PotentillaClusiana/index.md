---
color: W
date: '2003-07-27T00:00:00'
f_end: '8'
f_start: '7'
family: Rosaceae
flower_type: C
image:
- M_3-6396_IMG.JPG
- M_3-6397_IMG.JPG
latin: Potentilla clusiana
lead: M_3-6396_IMG.JPG
lead_sample: false
name: index
order: Potentilla
parallel: false
petals: '5'
petals_joined: false
star_shape: false
title: Clusijev petoprstnik
---
Bele cvetove Clusijevega petoprstnika boste sredi poletja našli v skalnih razpokah visoko v slovenskih Alpah. Prilisti ob stebelnih listih, nadrasla plodnica in veliko število prašnikov uvrščajo to drobno rožico med rožnice, dlanasto deljeni listi in zunanja čaša s priostrenimi lističi (lepo so vidni na desni fotografiji) pa med [petoprstnike](../l_potentilla.htm).

Od večine drugih petoprstnikov boste Clusijev petoprstnik hitro ločili, predvsem zaradi belih cvetov in rdečkaste čaše, od podobnega [belega petoprstnika](../PotentillaAlba(BeliPetoprstnik)/si_PotentillaAlba(BeliPetoprstnik).asp) ga boste ločili po stebelnih lističih (lističi belega petoprstnika so spodaj srebrnosivi), od [predalpskega petoprstnikaa](../PotentillaCaulescens(PredalpskiPetoprstnik)/si_PotentillaCaulescens(PredalpskiPetoprstnik).asp) pa po številu cvetov -- Clusijev petoprstnik ima v socvetju do tri cvetove.
