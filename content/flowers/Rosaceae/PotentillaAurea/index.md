---
color: Y
date: 2005-08-14 00:00:00+00:00
f_end: 8
f_start: 6
family: Rosaceae
flower_type: C
image:
- M_5_1588.JPG
- M_5_1585.JPG
latin: Potentilla aurea
lead: M_5_1585.JPG
lead_sample: false
order: Potentilla
parallel: false
petals: 5
petals_joined: false
star_shape: false
title: Zlati petoprstnik
---
Zlati petoprstnik uspeva na zakisanih tratah visoko v slovenskih Alpah, našli pa ga boste tudi na Blegošu. Že na prvi pogled ga boste verjetno prepoznali po oranžnih lisah na venčnih listih (po teh je dobil tudi ime). Dlanasto deljeni listi, rumeni cvetovi s številnimi plodnicami in priostreni lističi zunanje čaše uvrščajo to rožnico med  [petoprstnike](../genus/potentilla/), od drugih petoprstnikov pa jo ločite takole:

-   Zlati petoprstnik je gorska trajnica z močno koreniko.
-   Iz korenike požene več nizkih tankih stebelc.
-   Venčni listi so rumeni in imajo navadno oranžne lise.
-   Listi so dlanasto deljeni na pet lističev. Lističi imajo priostrene zobce, po robu so srebrnodlakavi. Srednji listič je razločno manjši od drugih.
-   Prilisti pritličnih listov so jajčasti do suličasti (pri pritličnem in peščenem petoprstniku črtalasti).
-   Steblo je prileglodlakavo (pri [Crantzevem petoprstniku](../potentillacrantzii/) štrlečedlakavo).
