---
color: W
date: 2008-04-06 00:00:00+00:00
f_end: '5'
f_start: '3'
family: Rosaceae
flower_type: C
image:
- M_0_11263.JPG
- M_0_11262.JPG
latin: Potentilla micrantha
lead: M_0_11263.JPG
lead_sample: false
order: Potentilla
parallel: false
petals: '5'
petals_joined: false
star_shape: false
title: Drobnocvetni petoprstnik
---
Če sredi pomladi med sprehodi po Idrijskem ali Posavskem hribovju najdete drobno rožico, ki je nadvse podobna gozdnim jagodam (le cvetovi so malce nenavadni), je to najverjetneje drobnocvetni (ali pa zelo podoben kranjski) petoprstnik. Obrnite cvet: če ima dvojne čašne liste (pet velikih in pet manjših), je petoprstnik, drugače pa najverjetneje [navadni jagodnjak](../fragariavesca/). Od sorodnikov se drobnocvetni [petoprstnik](../genus/potentilla/) loči takole:

-   Cvetovi so beli (takšne cvetove imajo le še  [beli](../potentillaalba/), skalni, jalovi, drobnocvetni, [Clusijev](../potentillaclusiana/) in [predalpski](../potentillacaulescens/) petoprstnik).
-   Listi so dlanasto deljeni v tri lističe (podobne lističe imata še jalovi in drobnocvetni petoprstnik).
-   Jalovi petoprstnik (ki je zelo redek) ima plazeče se poganjke, kranjski in drobnocvetni pa pokončne.

Od zelo podobnega kranjskega petoprstnika pa drobnocvetnega ločijo tile znaki:

-   Venčni listi kranjskega petoprstnika so daljši od čašnih, drobnocvetni pa ima približno enako dolge čašne in venčne liste.
-   Čašni listi drobnocvetnega petoprstnika so na notranji strani rdečkasto obarvani (morda boste to opazili, če boste povečali levo fotografijo).
