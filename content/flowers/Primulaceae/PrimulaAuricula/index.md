---
author: TS_Zwitter
color: Y
date: 2004-05-23 00:00:00+00:00
f_end: '7'
f_start: '3'
family: Primulaceae
flower_type: C
image:
- M_2_1277.JPG
- M_9_3983.jpg
- M_9_3984.jpg
latin: Primula auricula
lead: M_9_3984.jpg
lead_sample: false
order: Primula
parallel: false
petals: '5'
petals_joined: false
star_shape: false
title: Avrikelj
---
Od marca do julija boste visoko v gorah v skalnih razpokah našli čudovite rumene cvetove zaščitenega avriklja. Ta rožica raste skoraj povsod v slovenskih Alpah, pa tudi v više ležečih delih Trnovskega gozda ([na Kuclju](../../Izleti)) in Nanosa ([ob plezalni poti na Gradiško Turo](../../Izleti)), v okolici Škocjanskih jam, [Donačke gore](../../Izleti) in [Boča](../../Izleti), a le na sončnih skalah, zato ga mnogokrat med hojo po hribih sploh ne opazimo.

Cvet avriklja vas bo že na prvi pogled spomnil na cvet trobentice. Nič čudnega, saj spadata oba med jegliče. Od drugih jegličev boste avrikelj zlahka ločili:

-   Večina jegličev ima rdečkaste ali roza cvetove (na primer [kranjski jeglič](../PrimulaCarniolica(KranjskiJeglic))).
-   Vsi drugi jegliči z rumenimi cvetovi imajo nagubane liste (na primer [trobentica](../PrimulaVulgaris(Trobentica)) ali [visoki jeglič](../PrimulaElatior(VisokiJeglic))).

Pa še zanimivost: Če ste se kdaj spraševali, kako lahko žuželke oprašijo cvetove jegličev, pri katerih se prašniki skrivajo v venčni cevi, poiščite odgovor na povečani levi fotografiji.
