---
color: Y
date: '2005-05-06T00:00:00'
f_end: '7'
f_start: '5'
family: Primulaceae
flower_type: C
image:
- M_5_1511.JPG
- M_5_1509.JPG
latin: Lysimachia nummularia
lead: M_5_1511.JPG
lead_sample: false
name: index
order: Lysimachia
parallel: false
petals: '5'
petals_joined: false
star_shape: false
title: Okroglolistna pijavčnica
---
Če trave okoli hiše ne gnojite in če imate vsaj malce vlažna tla, boste od maja do julija med travnimi bilkami skoraj zagotovo opazili neprijetnega \"gosta\" -- drobne rumene cvetove plazeče se okroglolistne pijavčnice. Tudi v naravi ji ustrezajo podobna tla, zato jo boste našli ob jarkih in na vlažnih krajih skoraj po vsej Sloveniji.

Zgradba cveta uvršča to rastlino med jegličevke, od drugih jegličevk pa pijavčnice ločite po olistanem steblu z nasprotnimi ali vretenčasto razporejenimi listi. Okroglolistno pijavčnico boste (kot že ime pove) hitro prepoznali po okroglih listih, pomagale pa vam bodo tudi te lastnosti:

-   Steblo je v celoti plazeče (steblo podlesne pijavčnice je na koncu kipeče).
-   Cvetovi so posamični in dolgopecljati.
-   Listi so nasprotni.
